2022-09-01||Man (22) aangeklaagd voor moord na dood Nederlandse militair in Indianapolis|| De man die vastzit voor het doodschieten van de Nederlandse commando Simmie Poetsema (26) is aangeklaagd voor moord. Shamar Duncan (22) wordt ervan verdacht dat hij afgelopen weekend in de Amerikaanse stad Indianapolis het vuur opende op een groep Nederlandse militairen. Naast de beschuldiging van moord, wordt de verdachte ook twee keer poging tot moord ten laste gelegd vanwege het verwonden van twee andere militairen. Dat heeft de aanklager van Marion County vandaag bekendgemaakt. Duncan werd opgepakt aan de hand van camerabeelden en getuigenverklaringen, meldde het lokale dagblad The Indianapolis Star gisteren op basis van een politierapport. De schietpartij gebeurde afgelopen weekend bij een hotel na een vechtpartij tussen de groep van Duncan en een aantal Nederlandse militairen. Getuigen zeiden volgens het dagblad dat de Amerikanen ruzie zochten en dat daarna een vechtpartij ontstond. Een van de Amerikanen zou daarbij zijn neergeslagen. De overleden Poetsema zou juist hebben geprobeerd om de ruzie te sussen. Het lichaam van Poetsema wordt vandaag naar Nederland gebracht:  Duncan en zijn vrienden zouden later in een pick-uptruck langs het hotel van de Nederlanders zijn gereden. Duncan opende volgens een getuige vanaf de achterbank het vuur op de Nederlanders. In een eerste verklaring zou Duncan tegen de politie hebben gezegd dat zijn groep dronken was toen ze in een ruzie belandden. Wat er daarna gebeurde weigerde hij te zeggen, aldus The Indianapolis Star. Een van de gewonde Nederlanders is volgens een lokale plaatsvervangende politiechef weer onderweg naar Nederland. De ander mag ook spoedig naar huis. Beiden zullen naar verwachting volledig herstellen. De drie commando's waren in de staat Indiana voor een oefening urban warfare, het uitvoeren van gevechten in een dichtbebouwde omgeving. Poetsema is in het ziekenhuis overleden. Zijn familie en collega's waren bij hem.||https://nos.nl/artikel/2442931-man-22-aangeklaagd-voor-moord-na-dood-nederlandse-militair-in-indianapolis
2022-09-01||Groningse aluminiumfabriek stopt productie vanwege hoge energieprijzen || Damco Aluminium in het Groningse Farmsum (bij Delfzijl) stopt per direct met de productie vanwege de hoge energiekosten. Volgens de directie van het bedrijf is tijdelijk stoppen de enige optie "door de torenhoge energieprijzen en een gebrek aan overheidssteun". Het besluit heeft grote gevolgen voor de ongeveer 200 werknemers. De fabriek is voor onbepaalde tijd in care and maintenance gezet, op waakvlamstand dus. Een kleine groep werknemers blijft werken om essentiÃ«le taken uit te voeren en om de productie van hoogwaardig aluminium weer snel op te kunnen starten als de omstandigheden verbeteren. Voor de productie van aluminium is veel energie nodig. In oktober vorig jaar werd de afdeling waar vloeibaar aluminium geproduceerd wordt al stilgelegd. Dat kostte al ongeveer 120 banen. Nu sluit ook de gieterij, waar ingekocht aluminium wordt gesmolten en bewerkt. Damco Aluminium Delfzijl (kortweg Aldel) werd in 1966 in bedrijf genomen door Koninklijke Hoogovens, het huidige Tata Steel. Aldel is een grote werkgever in de regio. Vandaag stopte ook het zinkbedrijf Nyrstar in het Brabantse Budel met de productie. Zowel Aldel als Nyrstar was grootverbruiker van elektriciteit, dat inmiddels net als gas in prijs alle records heeft verbroken. Het zullen niet de laatste bedrijven in Nederland zijn die de productie moeten beperken of stoppen, voorspelden economen van Rabobank afgelopen maand in een rapport. Onder meer de chemie, de papierindustrie en de metaalindustrie krijgen het moeilijk, denkt de bank.||https://nos.nl/artikel/2442930-groningse-aluminiumfabriek-stopt-productie-vanwege-hoge-energieprijzen
2022-09-01||Bijval voor stadsdichter Antwerpen, die opstapt na weigering kritisch gedicht|| De Antwerpse stadsdichter Ruth Lasters heeft ontslag genomen, nadat het stadsbestuur een kritisch gedicht van haar had geweigerd omdat het niet verbindend zou zijn. Haar mede-stadsdichters zijn bezorgd over hun artistieke vrijheid en het geweigerde gedicht wordt nu gedeeld op sociale media. Het gaat om het gedicht Losgeld, over het gebrek aan waardering voor praktisch opgeleiden en de vele hokjes en labels in het onderwijs. Lasters, die behalve dichter ook docent is, schreef het samen met zes van haar leerlingen. Tegen de VRT zegt ze dat de Antwerpse persdienst het gedicht weigerde omdat het niet besteld was. Volgens haar is dat een drogreden, omdat een eerder 'spontaan' gedicht wel meteen werd goedgekeurd. "Ook vorige stadsdichters werkten afwisselend met bestelde en spontane gedichten. Heel jammer dat de stad niet toegeeft dat het gedicht om inhoudelijke redenen wordt geweigerd." Lasters reageert ontstemd op de weigering en stapt daarom op. "Ik ben er niet alleen om promogedichten te schrijven." Volgens haar komt het gemeentebesluit neer op een weigering om naar de leerlingen te luisteren. Het stadsbestuur ontkent dat er sprake is van censuur. Het gedicht past niet in de verbindende rol die de stadsdichter zou moeten hebben, zegt Nabilla Ait Daoud, de schepen van Cultuur (vergelijkbaar met een wethouder in Nederland). "De vrijheid van elke dichter is absoluut. Maar niet elk gedicht van een stadsdichter is meteen een stadsgedicht, dat we in de publieke ruimte verspreiden." Een andere Vlaming schrijft op Twitter dat hij hoopt dat de weigering leidt tot het 'Streisand-effect', het verschijnsel dat pogingen om informatie te verbergen juist extra aandacht genereren. Het is vernoemd naar actrice en zangeres Barbra Streisand, die in 2003 via de rechter probeerde om een luchtfoto van haar huis offline te krijgen. De media-aandacht voor het proces leidde er juist toe dat de beelden massaal op internet werden bezocht. Ook veel gemeenten in Nederland hebben een stadsdichter. In Amsterdam werkt deze volledig onafhankelijk, meldt stichting SLAA, die de stadsdichter ondersteunt.||https://nos.nl/artikel/2442927-bijval-voor-stadsdichter-antwerpen-die-opstapt-na-weigering-kritisch-gedicht
2022-09-01||Gestrand schip Gibraltar lekt toch olie, opruimwerkzaamheden in volle gang|| Uit een vrachtschip dat dinsdag na een aanvaring voor de kust van Gibraltar strandde, lekt zware stookolie. Volgens de lokale autoriteiten, die van een "aanzienlijk lek" spreken, is ongeveer de helft van de gelekte olie inmiddels weggepompt. "Een kleine hoeveelheid" zou in open zee terecht zijn gekomen. Volgens de autoriteiten is daar nog steeds een "zichtbare hoeveelheid stookolie" aanwezig, maar is deze brandstof van een lichter type dat gemakkelijker is op te ruimen dan zwaardere varianten. Op beelden is de olievlek goed te zien: Het 178 meter lange schip was dinsdag net vertrokken naar Vlissingen, toen het een ander schip raakte in de haven van Gibraltar. Hoewel de boeg van het vaartuig daarbij zonk, leek het er aanvankelijk op dat er geen olie of diesel in zee lekte. Een team van een Nederlands bergingsbedrijf ontdekte echter dat dat toch het geval was: er lekte olie uit twee ventilatiekleppen op de brandstoftanks. Duikers hebben de openingen dichtgemaakt. Aan boord van het schip, dat metalen staven vervoerde, waren honderden tonnen aan stookolie, diesel en smeerolie. Volgens de autoriteiten van Gibraltar was vanavond 53 kubieke meter diesel uit het vaartuig weggepompt, ongeveer een vijfde van de totale lading. De verwachting is dat morgenochtend alle diesel is weggepompt. Het andere schip dat dinsdag betrokken was bij de aanvaring, heeft geen schade. Dat vaartuig ligt in de buurt voor anker. De oorzaak van de botsing is nog niet bekend. Lokale media melden dat de politie vandaag iemand heeft aangehouden in verband met de aanvaring, mogelijk de kapitein van het beschadigde schip. Dat is echter nog niet bevestigd door de autoriteiten.||https://nos.nl/artikel/2442925-gestrand-schip-gibraltar-lekt-toch-olie-opruimwerkzaamheden-in-volle-gang
2022-09-01||Zorgen over snelle verspreiding ziektes in overstroomde gebieden Pakistan|| Huidziektes, ooginfecties en buikgriep verspreiden zich snel in de overstroomde gebieden in Pakistan. Dat signaleren de gezondheidsautoriteiten in het land. Pakistan wordt geteisterd door hevige overstromingen, met veel ontheemde mensen tot gevolg. De afgelopen 24 uur zijn er 90.000 gevallen van acute diarree gemeld in de zwaar getroffen provincie Sindh. Maar ook uit andere getroffen gebieden komen veel meldingen van dat ziekteverschijnsel. Een arts in een van de overstroomde gebieden zegt tegen persbureau AP dat hij al tientallen zieke mensen heeft behandeld. De meeste van hen hebben kwalen die worden veroorzaakt door ziektes die zich via vervuild water verspreiden. De Pakistaanse regering zegt zich in te spannen om ervoor te zorgen dat alle getroffen mensen schoon water krijgen. Volgens de Verenigde Naties hebben zeker 3 miljoen kinderen humanitaire hulp nodig. Zij zijn vanwege hun leeftijd extra kwetsbaar voor ziektes. Verder hebben 650.000 zwangere vrouwen medische zorg nodig, zegt de VN. De Pakistaanse regering werkt samen met hulporganisaties in een poging die hulp te bieden. Premier Sharif zegt dat zeker 33 miljoen in zijn land zijn getroffen door de overstromingen, die worden veroorzaakt door zeer hevige moessonregens. Volgens de Pakistaanse rampenbestrijding zijn er al meer dan 1100 mensen omgekomen en ongeveer een derde van het Zuidwest-Aziatische land zou onder water staan.  De verwoesting is groot:  Ongeveer een miljoen huizen zijn verwoest of beschadigd. Voor dakloze mensen zijn door het hele land kampen opgezet waar inmiddels zeker een half miljoen mensen bivakkeren. Juist die plekken zijn een broeinest voor ziektes. Een van de slachtoffers in zo'n kamp is de 21-jarige Mundam Ali, die zeven maanden zwanger is. Tegen AP zegt ze last van haar rug te hebben, daarnaast hoest ze. Omdat haar huis is verwoest, kan ze nergens anders heen. Pakistan vindt dat het Westen deels verantwoordelijk is voor de overstromingen. De Klimaatminister van het land zegt dat de hevige moesson veroorzaakt wordt door de klimaatverandering waar vooral westerse landen aan hebben bijgedragen. Pakistan vraagt de internationale gemeenschap om financiÃ«le hulp bij het herstel van wegen, bruggen en telecommunicatie. Tot nu toe hebben verschillende landen, waaronder Turkije, China, Qatar en Saudi-ArabiÃ«, hulp gestuurd. Volgens de eerste schattingen van de regering heeft de verwoesting zeker 10 miljard dollar aan schade veroorzaakt.||https://nos.nl/artikel/2442921-zorgen-over-snelle-verspreiding-ziektes-in-overstroomde-gebieden-pakistan
2022-09-01||Overal commercie bij GP Zandvoort: 'Ze moeten zelf hun broek ophouden'|| Reclame op tribunes, extra viplounges, vlaggen met sponsors op de tribunes: Zandvoort haalt alles uit de kast om de Formule 1 zonder steun van de overheid te kunnen organiseren en de commercie is dan ook overal zichtbaar. Vanaf morgen is Zandvoort drie dagen in de ban van het race-evenement. Vorig jaar keerde de Grand Prix van Nederland voor het eerst sinds de jaren 80 terug, zij het met niet helemaal volle tribunes vanwege corona. De race in 2023 is gegarandeerd, een besluit over nog twee grands prix in Zandvoort valt in november. En dat besluit gaat over veel geld. Autosport kost sowieso veel geld. Vandaar dat autosport en sponsoring, meer nog dan andere sporten, onlosmakelijk met elkaar verbonden zijn, zegt sportmarketingdeskundige Marcel Blijlevens. "De Formule 1 was een van de eerste sporten waar Ã¼berhaupt sponsoren werden toegelaten. De hele racewereld loopt voorop qua sponsoring, want geld is daar altijd heel erg nodig geweest en daarom zijn ze van nature bereid veel dingen te doen voor sponsors." Vandaar dat er teamsponsors zijn, maar ook centrale sponsors en sponsors per grand prix. Daarnaast wordt er veel geld verdiend met de verkoop van mediarechten. Na de overname van de Formule 1 door het Amerikaanse Liberty Media in 2017 is de nadruk op commercie in de sport alleen maar sterker geworden. "Sindsdien is het nÃ³g commerciÃ«ler en professioneler", zegt Blijlevens. De F1 kijkt nu naar een extra Amerikaanse grand prix, naast die in Miami, en een extra Amerikaans team. Daardoor komen Europese races zoals die in het Belgische Spa op de wip te zitten. Vorige week werd bekend dat de Grote Prijs van Frankrijk volgend jaar zelfs van de kalender verdwijnt. Formule 1-baas Stefano Domenicali zei dat "historie niet genoeg is" om een GP te organiseren. En dat is een logische ontwikkeling, denkt Blijlevens. "45 procent van alle mediarechten voor sport komt uit de Verenigde Staten. Viaplay betaalt in Nederland 30 miljoen voor de tv-rechten. In Amerika betalen ze ten opzichte van Europa nu nog weinig voor de rechten. Daar zit dus nog een enorm groeipotentieel."  Dat beaamt Ruud Koning, bijzonder hoogleraar sporteconomie aan de Rijksuniversiteit Groningen. "De Amerikanen hebben iets minder met de historie van de Formule 1 en kijken naar nieuwe markten. Waar zijn de mogelijkheden? Je kunt je voorstellen dat de rechten heel veel waard worden als je de sport in de VS weet te ontwikkelen." Ook in Zandvoort is commercie van levensbelang, want het evenement moet het doen zonder overheidssteun. De Dutch Grand Prix is daarmee een van de weinige races die volledig door het bedrijfsleven worden betaald. "Dan moet je creatief zijn en op allerlei manieren proberen sponsors aan je weten te binden", zegt Norbert Chevalier, die als commercieel directeur van de Dutch Grand Prix de onderhandelingen voerde met de Formule 1. "We hebben bijvoorbeeld reclame achter op de tribunes. Niet in beeld, want dat mag niet, maar wel zichtbaar voor het publiek." Zandvoort draait warm voor de grand prix van zondag: Nooit eerder is de Formule 1 op zo'n grote schaal betaald door lokale partners, stelt Chevalier. "Zonder Max Verstappen was dat natuurlijk nooit gelukt. Daarin willen we ook een voorbeeld zijn voor andere GP's. De F1 kijkt ook naar ons." Gaat het niet te ver met al die commercie? "Op het moment dat je niet voldoende inkomsten genereert als circuit, lig je eruit", verklaart sporteconoom Koning. Volgens hem is het het belangrijkst dat Zandvoort zelf de broek weet op te houden. Door de stijgende populariteit verwacht hij daarmee geen problemen. "In de jaren 80 kwamen er nog maar 10.000 mensen naar de weekenden. Nu hebben we het over 100.000. Zolang Max blijft rijden, zullen ze die aantallen wel blijven halen." Hoe beÃ¯nvloedt de techniek achter F1-auto's de rest van de auto-industrie? NOS op 3 zet het op een rij in deze special:||https://nos.nl/artikel/2442919-overal-commercie-bij-gp-zandvoort-ze-moeten-zelf-hun-broek-ophouden
2022-09-01||IAEA blijft met inspecteurs in belaagde kerncentrale Zaporizja|| VN-atoomwaakhond IAEA blijft met een team deskundigen in de kerncentrale Zaporizja. Dat heeft IAEA-chef Rafael Grossi gezegd na zijn bezoek aan de OekraÃ¯ense centrale, die vanwege de oorlog al tijden onder vuur ligt. Het team van de IAEA kwam vanmiddag aan bij de kerncentrale om de veiligheidssituatie te onderzoeken, vanwege toegenomen zorgen over een nucleaire ramp door de beschietingen. De inspecteurs bekeken onder meer de fysieke schade aan het complex en spraken met het personeel over de werkomstandigheden. Na afloop zei Grossi dat zijn team tijdens het eerste bezoek belangrijke informatie heeft vergaard en dat zijn inspecteurs dus blijven. "We gaan nergens heen. De IAEA is hier nu in de centrale aanwezig en zal niet meer weggaan": Hoe groot de blijvende IAEA-delegatie zal zijn is niet duidelijk. "We zullen een doorlopende aanwezigheid hebben met enkele van mijn experts", zei Grossi tegen journalisten. OekraÃ¯ne en Rusland spreken beide hun zorgen uit over een eventuele kernramp en beschuldigen elkaar van het veroorzaken van een gevaarlijke situatie rond de centrale, die in Enerhodar ligt, ruim 50 kilometer van Zaporizja. Volgens Grossi is het daarom belangrijk dat er onafhankelijke inspecteurs in het complex zijn. Ook met zijn inspecteurs in de kerncentrale blijft de Argentijnse IAEA-chef niet gerust over de veiligheid. "Ik was bezorgd, ik ben bezorgd en ik zal bezorgd blijven over de centrale totdat we in een situatie komen die stabieler en voorspelbaarder is." Eerder vandaag werd een van de reactoren van Zaporizja uitgeschakeld. Volgens het OekraÃ¯ense staatsbedrijf voor kernenergie Energoatom was dat vanwege Russische beschietingen op het complex. Topman Petro Kotin zegt dat Energoatom er alles aan doet om de reactor weer op te starten.||https://nos.nl/artikel/2442917-iaea-blijft-met-inspecteurs-in-belaagde-kerncentrale-zaporizja
2022-09-01||'Verdachte dubbele moord McDonald's Zwolle op dodenlijst'|| De verdachte van de dubbele moord in de McDonald's in Zwolle in maart dit jaar staat op een dodenlijst. Dat zei zijn advocaat Michel van Stratum vandaag in de rechtbank. Zijn cliÃ«nt, Veysel Ã., krijgt daarom extra beveiliging. Ook Ã.'s vader en vrouw worden volgens de raadsman bedreigd, schrijft RTV Oost. Het Openbaar Ministerie (OM) gaat ervan uit dat de 32-jarige Veysel Ã. op 30 maart met voorbedachte rade de broers Ali (57) en HÃ¼seyin Torunlar (62) heeft doodgeschoten in het drukbezochte fastfoodrestaurant. De man meldde zich op de avond van 30 maart op het politiebureau in Deventer als de schutter. Ã. zegt dat hij maandenlang door familie van de broers werd afgeperst en bedreigd, staat in politieverhoren die de NOS eerder heeft ingezien. De advocaat verzocht op de zitting om extra onderzoek naar de vermeende oplichting en afpersing door de slachtoffers en hun familie. Dat hij heeft geschoten, heeft Ã. erkend, "maar hij heeft dit niet gewild", aldus Van Stratum. De officier van justitie vond het niet relevant om een vermeende afpersing door de slachtoffers en hun familie te onderzoeken. Het zou niets zeggen over de vraag of een dubbele moord te bewijzen is. Een dreiging, in de richting van de verdachte, is bij het Openbaar Ministerie ook niet bekend, zei de officier. De rechtbank wees het verzoek om extra onderzoek af.||https://nos.nl/artikel/2442914-verdachte-dubbele-moord-mcdonald-s-zwolle-op-dodenlijst
2022-09-01||Oud-minister Verhagen: 'Topambtenaren hielden gevaar gaswinning bij me weg'|| Topambtenaren van het ministerie van Economische Zaken hebben hun oud-minister Maxime Verhagen in 2012 niet geÃ¯nformeerd over de toenemende onveiligheid in Groningen door gaswinning. Dat zei Verhagen bij het verhoor van vandaag door de parlementaire enquÃªte gaswinning. Verhagen was de verantwoordelijke minister ten tijde van de aardbeving in Huizinge in 2012, de zwaarste beving in Groningen tot nu toe. Vlak na die beving kreeg een topambtenaar volgens Verhagen een alarmerende notitie van het Staatstoezicht op de Mijnen dat de bevingen zwaarder konden worden dan tot die tijd werd gedacht. Verhagen zei dat hij daarvan nooit op de hoogte is gebracht: "Ik vind dat onbegrijpelijk en buitengewoon vreemd." Volgens hem bleef hij daardoor het idee houden dat er alleen een probleem was met schades in Groningen en niet met de veiligheid in het gebied. De oud-minister zei dat hij zichzelf verwijt dat hij na die beving niet gelijk naar het gebied is gereisd om daar met bewoners te praten. "Ik vind het onbegrijpelijk dat ik toen niet naar Groningen ben gegaan. Dat had ik wel moeten doen en ik vind het heel erg dat ik dat niet heb gedaan." Een andere kwestie die aan de orde kwam, is dat Verhagen actief zou hebben geprobeerd om te voorkomen dat gashandelsbedrijf Gasterra een boete zou krijgen van de Nederlandse Mededingingsautoriteit (NMa). Het zou gaan om een historisch hoge boete van 400 miljoen euro, onder meer te betalen door de aandeelhouders van Gasterra: Shell en ExxonMobil. Verhagen ontkende, maar de enquÃªtecommissie confronteerde hem met een gespreksverslag van toenmalig NMa-topman Pieter Kalbfleisch. In een eerder verhoor vandaag kwam naar voren dat het tien jaar geleden wel degelijk mogelijk lijkt te zijn geweest om fors minder gas te winnen, zonder de zogenoemde leveringszekerheid in gevaar te brengen. In het verhoor met een hoge ambtenaar van het ministerie van Economische Zaken, Jos de Groot, kwam ter sprake dat Gasterra hem dat had laten weten. In een normaal jaar was er 27 miljard kuub aardgas nodig, bleek volgens de commissie uit een mail die zij hebben ingezien. In de realiteit werd er in 2013 twee keer zoveel opgepompt, namelijk bijna 54 miljard kuub. Deze hoge productie, volgend op die heftige aardbeving in augustus 2012, heeft veel kwaad bloed gezet in Groningen. Hoe die hoge gasproductie tot stand kwam, is een belangrijk onderwerp tijdens de enquÃªte. Ook in de jaren volgend op de aardbeving in Huizinge duurde het nog een tijd voordat de gaswinning echt substantieel naar beneden ging. Uit het verhoor met Jos de Groot blijkt dat de ministeries van FinanciÃ«n en Economische Zaken daarover met elkaar van mening verschilden. Dat meningsverschil zou zijn gegaan over de negatieve gevolgen van minder winnen voor de staatskas. Vandaag bleek ook dat er volgens dezelfde hoge ambtenaar van het ministerie van Economische Zaken wel degelijk een geheime afspraak was gemaakt met de oliemaatschappijen Shell en ExxonMobil. Het ging om een afspraak die de beleidsruimte van de minister over de hoeveelheid te winnen gas beperkte. Jaren geleden berichtte de NOS al over deze geheime afspraak, die nooit aan de Tweede Kamer was gemeld. NOS-redacteuren Reinalda Start en Heleen Ekker deden voor het boek De Gaskolonie onderzoek naar deze en andere afspraken tussen de rijksoverheid en oliemaatschappijen. Daaruit blijkt dat Shell en ExxonMobil hierop jarenlang grote invloed probeerden uit te oefenen.||https://nos.nl/collectie/13902/artikel/2442907-oud-minister-verhagen-topambtenaren-hielden-gevaar-gaswinning-bij-me-weg
2022-09-01||Tanken in Nederland goedkoper dan in Duitsland || Brandstof tanken in Nederland is voor het eerst in jaren goedkoper dan in Duitsland. Afgelopen nacht stopte daar de zogeheten Tankrabatt, een tijdelijke belastingverlaging op brandstof, waardoor de prijzen omhoog zijn geschoten. Duitsers kregen drie maanden lang een voordeel van 17 cent op een liter diesel en 35 cent op een liter benzine. In die periode zijn de brandstofprijzen verder gestegen, en door het vervallen van het voordeel is de prijs nu in veel gevallen hoger dan 2 euro. Diesel varieert van 2,10 euro tot zelfs boven de 2,30 euro. In Nederland is de prijs voor een liter benzine en diesel op sommige plekken minder dan 2 euro. Het goedkoopste tankstation biedt Euro 95 aan voor 1,90 euro per liter en diesel voor 1,95 euro, blijkt uit cijfers van Brandstof-Zoeker. Ook hier zijn de accijnzen verlaagd door de overheid. Uit nieuwe koopkrachtplannen van de overheid blijkt dat het voordeel voorlopig blijft bestaan. De verwachting is dat de prijzen in Duitsland nog verder stijgen. Pomphouders kochten brandstof namelijk de afgelopen dagen tegen het verlaagde tarief in. Als die voorraden op zijn, wordt het effect van het weggevallen belastingvoordeel pas echt goed zichtbaar. De Duitse overheid voerde de accijnsverlaging in om burgers te ontzien tijdens een periode met hoge inflatie. Behalve de korting op brandstof was het ook mogelijk om voor 9 euro per maand met het openbaar vervoer te reizen. Ook dat voordeel kwam afgelopen nacht te vervallen. Sinds het Duitse belastingvoordeel werd ingevoerd, begin juni, gingen veel Nederlanders de grens over om te tanken. Dat gebeurde ook nog op de laatste dag van de verlaagde accijns, zegt een woordvoerder van Belangenvereniging Tankstations (BETA). Hij verwacht dat Duitsers die aan de grens wonen nu in Nederland komen tanken. Voor de Nederlandse pomphouders aan de grens zijn de nieuwe prijzen in Duitsland gunstig. Zij zagen hun inkomen dalen omdat in het grensgebied vooral in Duitsland werd getankt. Nu de accijnsverlaging is vervallen, gaan veel Nederlanders weer "normaal tankgedrag" vertonen, waardoor de inkomsten weer stijgen, denkt BETA. Ook in BelgiÃ« is de accijns verlaagd. Daar blijft de regeling naar verluidt in ieder geval tot maart van kracht.||https://nos.nl/artikel/2442905-tanken-in-nederland-goedkoper-dan-in-duitsland
2022-09-01||Ook provincie Utrecht gaat omgekeerde vlaggen verwijderen|| Ook de provincie Utrecht gaat alle boerenprotestvlaggen langs de provinciale wegen weghalen. "Nu de herfst eraan komt, neemt het risico toe dat de voorwerpen loslaten", zegt een woordvoerder. Half oktober wil de provincie alle omgekeerde vlaggen weg hebben. De provincie gaat ook in gesprek met gemeenten en boerenorganisaties, om ervoor te zorgen dat de vlaggen in alle gemeenten worden verwijderd, schrijft RTV Utrecht. Meerdere Utrechtse gemeenten zijn inmiddels zelf al begonnen met het verwijderen van de omgekeerde vlaggen die hangen aan lantaarnpalen en verkeerslichten. Begin deze week lieten ook de provincies Friesland en Noord-Holland weten de omgekeerde vlaggen te verwijderen. Het weghalen van de vlaggen gaat lang niet overal zonder slag of stoot. Zo werd de provincie Zuid-Holland hierom bedreigd.||https://nos.nl/artikel/2442903-ook-provincie-utrecht-gaat-omgekeerde-vlaggen-verwijderen
2022-09-01||Steeds meer productie wordt stilgelegd vanwege de hoge energieprijs|| Yara Sluiskil, de grootste kunstmestproducent in Europa, sluit niet uit dat ook de laatste ammoniakfabriek in Zeeland gesloten moet worden vanwege de hoge gasprijs. Eerder al sloot het bedrijf een kleine en een grote ammoniakfabriek op het terrein langs het kanaal van Gent naar Terneuzen. De sluiting van de laatste ammoniakfabriek zou betekenen dat een deel van de kunstmestproductie en de productie van AdBlue (dat de uitstoot van stikstofoxiden bij dieselauto's kan verminderen) in Sluiskil stopt. De productie van nitraat-kunstmest kan wel doorgaan, maar dan met behulp van ammoniak die uit het buitenland geÃ¯mporteerd wordt. De Noorse multinational Yara heeft wereldwijd 28 fabriekslocaties. Op het hoofkantoor in Oslo wordt permanent gekeken waar onder de huidige omstandigheden het best geproduceerd kan worden. Waar eerder de fabriek in het Franse Le Havre gesloten werd omdat er in Nederland efficiÃ«nter geproduceerd kan worden, is de gasprijs in Frankrijk nu lager dan in Nederland. "Een fabriek die eenmaal gestopt is, start je niet zomaar weer op, dat duurt een Ã  twee weken", zegt Gijsbrecht Gunter, lid van het managementteam van Yara Sluiskil. Het besluit om te stoppen is nog niet genomen. "Maar dat kan morgen al anders zijn." De 720 mensen die op het terrein in Zeeland werken, hoeven zich niet ongerust te maken over hun baan, verzekert hij: "We hebben zelfs 80 vacatures openstaan en die willen we allemaal nog steeds zo snel mogelijk vervullen, daar verandert niets aan." Mocht Sluiskil helemaal geen ammoniak meer produceren, dan kan een van de twaalf ammoniaktankers van Yara aanmeren aan de fabriekskade langs het kanaal, vertelt Gunter. "Die levert dan ammoniak uit onze fabrieken in bijvoorbeeld Trinidad of Texas. Yara heeft zo'n 20 procent van de wereldwijde handel in ammoniak in handen." Waar de gasprijzen in Europa inmiddels meer dan vertienvoudigd zijn vanwege de verminderde aanvoer van Russisch gas en de oorlog in OekraÃ¯ne, is de gasprijs in de Verenigde Staten nauwelijks gestegen. De VS is grotendeels zelfvoorzienend vanwege de grote eigen productie van schaliegas. Yara is niet het eerste en enige bedrijf in Nederland dat de productie geheel of gedeeltelijk moet stoppen vanwege de hoge energieprijs, maar wel het grootste. Eind vorig jaar legde aluminiumfabriek Aldel in Delfzijl de eigen productie neer en ontsloeg het 120 van de 330 medewerkers. Het bedrijf importeert nu ruw aluminium voor de gieterij, maar alle ovens staan uit. Met ingang van vandaag is het zinkbedrijf Nyrstar in het Brabantse Budel aan de Belgische grens voor onbepaalde tijd gestopt met de productie. Zowel Aldel als Nyrstar was grootverbruiker van elektriciteit, dat inmiddels net als gas in prijs alle records heeft verbroken. Ook de productie van biomethanol bij OCI in het Groningse Farnsum ligt stil vanwege de hoge energieprijs. Het zullen niet de laatste bedrijven in Nederland zijn die de productie moeten beperken of stoppen, voorspelden economen van Rabobank afgelopen maand in een rapport. Onder meer de chemie, de papierindustrie en de metaalindustrie zullen het moeilijk krijgen, denkt de bank. Met name bedrijven die hun prijzen niet of maar gedeeltelijk kunnen doorberekenen aan hun klanten krijgen het moeilijk. Net als bedrijven die moeten concurreren met bedrijven in landen waar de energie veel goedkoper is dan in Europa, zoals de Verenigde Staten.||https://nos.nl/artikel/2442901-steeds-meer-productie-wordt-stilgelegd-vanwege-de-hoge-energieprijs
2022-09-01||Vier vragen en antwoorden over de nieuwe coronavaccins|| Pfizer en Moderna hebben hun coronavaccins aangepast zodat mensen minder snel geÃ¯nfecteerd zullen raken door de zeer besmettelijke omikronvariant. Vier vragen over de nieuwe vaccins beantwoord: De aangepaste mRNA-vaccins Spikevax en Comirnaty van zowel Moderna als BioNTech/Pfizer zijn door het Europees medicijnagentschap EMA goedgekeurd om bij iedereen van 12 jaar en ouder als herhaalprik te gebruiken. Waar de oorspronkelijke vaccins volledig waren gebaseerd op de eerste versie (Wuhan) van het coronavirus, zijn de vernieuwde vaccins een combinatie van de originele stam en die van de eerste omikronvariant BA.1. Het Europese beoordelingscomitÃ© concludeert dat prikken met deze bivalente vaccins een sterke afweerreactie geeft tegen zowel de oorspronkelijke stam van het coronavirus als tegen de omikronvariant BA.1. De bijwerkingen van de aangepaste vaccins zijn volgens het EMA vergelijkbaar met de bijwerkingen na een boosterprik met de oorspronkelijke versies van de vaccins. Deze conclusie wordt gebaseerd op een aantal klinische studies. Aan de verschillende onderzoeken voor de Pfizer-boosterprik namen in totaal meer dan 1800 mensen deel van 55 jaar en ouder. Voor de Moderna-boosterprik deden ongeveer 800 deelnemers mee vanaf 18 jaar. Dat is qua omvang niet vergelijkbaar met de veel grotere klinische studies die voorafgingen aan goedkeuring voor het oorspronkelijke vaccin. Volgens Marjolein van Egmond, hoogleraar Immunologie aan het Amsterdam UMC, is dat geen bezwaar.  "Het gaat om een update van bestaande vaccins. Je moet het vergelijken met het bouwen van de allereerste auto. Voordat die wordt toegelaten heb je allerlei veiligheidstests. Als je Ã©Ã©n onderdeel aanpast, hoef je niet alle tests te herhalen. Zo gaat dat ook met de griepvaccins die elk jaar worden aangepast. Dit is dus de gebruikelijke procedure." De huidige vaccins beschermen relatief goed tegen ernstige ziekte waarbij een patiÃ«nt in het ziekenhuis moet worden opgenomen of zelfs komt te overlijden. Maar het beschermingsniveau tegen besmettingen is het afgelopen anderhalf jaar sterk teruggelopen. Dat komt ook door de mutaties die het virus heeft ondergaan. "Omikron heeft zijn spike-eiwitten, dat is het eiwit dat het virus gebruikt om onze cellen binnen te komen, behoorlijk veranderd", zegt Van Egmond. "Die spike-eiwitten van het oorspronkelijke virus werden goed geblokkeerd door de antilichamen die ons lichaam opwekte. Maar omikron weet die te ontwijken om ons alsnog te besmetten." Het EMA verwacht dat de nieuwe vaccins een sterkere afweerreactie veroorzaken waardoor omikron het moeilijker krijgt om de antilichamen te ontwijken en minder mensen Ã¼berhaupt besmet raken. "En daar zou de winst moeten zitten", aldus Van Egmond. "Ook al zijn het aantal sterfgevallen en patiÃ«nten in het ziekenhuis relatief klein, we hebben nog steeds uitval van bijvoorbeeld werknemers na een infectie. Dat kan nog steeds maatschappij-ontwrichtend werken. En we hopen dat de aangepaste vaccins dat kunnen helpen voorkomen." Het immuunsysteem van zo'n beetje iedereen heeft ervaring met het coronavirus dankzij vaccinaties, infecties of allebei. Daarom waren er tijdens de laatste grote coronagolven in Nederland ondanks een recordaantal infecties relatief weinig patiÃ«nten die werden opgenomen in het ziekenhuis. Dus waarom zou je nog een keer een vaccinatie halen? "Helaas is het wel zo dat na vaccinatie of infectie de immuniteit relatief snel afneemt", zegt Chantal Bleeker- Rovers, hoogleraar uitbraken van infectieziekten. "Zeker bij kwetsbare groepen als ouderen en mensen met afweerstoornissen neemt de kans om in het ziekenhuis terecht te komen enkele maanden na vaccinatie of infectie wel degelijk weer toe." Van Egmond vindt dat de impact van een infectie op dit moment wordt onderschat. "Uit recent onderzoek blijkt dat negen op de tien mensen die met corona in een ziekenhuis worden opgenomen een jaar later nog steeds serieuze klachten hebben. Elke ziekenhuisopname die je kunt voorkomen is daarom de moeite waard." Deskundigen wijzen erop dat het niet duidelijk is welk risico gezonde mensen lopen om alsnog het post-covidsyndroom op te lopen als ze in het verleden zonder problemen herstelden na een covid-infectie. Dus wie het zekere voor het onzekere wil nemen kan een herhaalprik halen. Bleeker-Rovers: "Daarnaast doe je het niet alleen voor jezelf maar ook voor de kwetsbare mensen om ons heen. Hoe minder het virus rondgaat hoe minder risico zij zullen lopen."||https://nos.nl/artikel/2442899-vier-vragen-en-antwoorden-over-de-nieuwe-coronavaccins
2022-09-01||Ook mbo'ers welkom bij Utrechtse studentensportverenigingen|| Leerlingen in het mbo kunnen zich in Utrecht dit jaar voor het eerst inschrijven bij een sportcomplex en een aantal sportverenigingen voor studenten. De gemeente start een pilot waarbij jaarlijks honderd plekken beschikbaar komen voor mbo-studenten. Utrecht is de eerste stad die studentensportclubs breder toegankelijk maakt, dus niet alleen voor mensen die studeren aan een hbo-instelling of universiteit. "We zijn heel blij dat we weer zo'n mooie stap hebben gezet. Mbo-studenten verdienen dezelfde kansen als andere studenten", zegt Dennis de Vries, wethouder mbo bij RTV Utrecht.  Ook blij is de initiatiefnemer van de pilot, Jelmer Becker. Hij startte het project via de overkoepelende mbo-studentenraad MBO-SR030. "Dit is een grote stap voor de integratie van mbo-studenten. Samen sporten kan een aantal drempels verlagen en leiden tot meer verbinding tussen de verschillende groepen, en daarmee ook meer waardering voor elkaars kennis en kunde", zegt hij bij de regionale omroep. Die mening deelt minister Dijkgraaf van Onderwijs. "Mbo'ers verdienen dezelfde waardering en hebben dezelfde rechten als hbo'ers en universiteitsstudenten. Utrecht loopt hiermee voorop. Hopelijk volgen andere gemeenten ook." De 20-jarige mbo'er Rens van Maastrigt hoopt dat ook: "Ik vind het mooi dat wij ook steeds meer als echte studenten worden gezien, want dat zÃ­jn we ook." De mbo-studenten kunnen een sportpas van het studentensportcomplex Olympos van de Universiteit Utrecht aanvragen of zich inschrijven bij een van de twaalf studentensportverenigingen die meedoen met de proef, zoals een rugby- of een frisbeevereniging. Met een sportpas krijgen ze dezelfde korting als studenten van het hbo of de universiteit. Volgens critici is de vermenging van mbo'ers met de studentencultuur niet altijd wenselijk, het zou leiden tot een andere sfeer. "Ik ben daar niet bang voor", zegt Cees Verhoef, directeur van het sportcomplex Olympos. "Het zou kunnen gebeuren dat dat uit de pilot komt. Ik geloof er niet zo in, maar het kan." Dat veel studentenfaciliteiten niet toegankelijk zijn voor mbo'ers is volgens hem ook een geldzaak. "Universiteiten en hogescholen financieren goedkoper sporten mee. Mbo's deden dat tot op heden niet, voor deze proef overigens wel, dus dat is mooi. Maar om dit structureel voor veel mensen te doen, daar moeten we nog wel aan werken." Deze zomer konden Utrechtse mbo-studenten ook voor het eerst meedoen aan de Utrechtse Introductie Tijd (UIT), de stadsintroductie voor nieuwe studenten. Daarmee was Utrecht de eerste grote studentenstad in Nederland waar mbo'ers konden deelnemen aan introductiefestiviteiten. De discussie over of mbo'ers als volwaardige studenten gezien moeten worden, speelt al langer in de stad. Afgelopen zomer maakte de weigering van mbo-studenten bij verschillende studentencafÃ©s de tongen los. De pilot bij de Utrechtse sportverenigingen duurt twee jaar.||https://nos.nl/artikel/2442895-ook-mbo-ers-welkom-bij-utrechtse-studentensportverenigingen
2022-09-01||'Politici moeten minder bezig zijn met gedoe en meer actie ondernemen'|| Het vertrouwen van Nederlanders in de politiek blijft laag, bleek vandaag uit onderzoek van het Sociaal en Cultureel Planbureau (SCP). "Houd kritische burgers aangehaakt", roept het SCP de politiek op, vlak voor het einde van het zomerreces. Hoe ze weer meer vertrouwen in de politiek zouden kunnen krijgen, is voor mensen op Utrecht Centraal lastig te beantwoorden. "Ik hou me niet zo met politiek bezig. Wat ik jammer vind, is als mensen gewoon kunnen werken, maar van een uitkering leven. Overal wordt geschreeuwd om mensen, maar sommigen zijn gewoon te lui om te werken. Dat zou beter gecontroleerd moeten worden. Zelf heb ik rugklachten. En ik werk totdat ik erbij neerval. Ik heb allerlei medicatie geprobeerd, artsen kunnen er niet achter komen wat er aan de hand is. Hiervoor zat ik als zzp'er in de technische dienst. Ik onderhield turbines en werkte veel bij Tata Steel. Ik verdiende stukken beter dan nu als taxichauffeur. Maar mijn rug zei 'nee'. Ik heb nu minder pijn en vind het werk met klanten leuk. Ik hoef niks van de staat. Dan komt er een paar jaar later een papiertje dat ik te veel heb gekregen. Maar ik ken genoeg mensen die denken: waarom zou ik werken als ik met een uitkering precies hetzelfde krijg zonder iets te doen? Ik weet niet op wie ik zou moeten stemmen. Ze zeggen toch dat ze iets gaan doen, en doen het dan niet." "Mijn vertrouwen in de politiek is gemiddeld. Ik zou het kabinet een 6 geven. Ze reageren niet heel alert vind ik, zoals in de stikstofcrisis en in de asielopvang. Mijn grootste zorgen gaan over klimaat en wonen. Er moeten genoeg woningen voor iedereen zijn, ook voor asielzoekers. Politici moeten minder bezig zijn met onderling gedoe en elkaar vliegen afvangen en meer actie ondernemen. Mijn vertrouwen is hoger geweest, het gaat een beetje op en neer. Ik vond het bijvoorbeeld goed dat Sigrid Kaag kwam, maar die kwam ook vroeg in gedoe terecht. Ik heb in het verleden gestemd op verschillende partijen, afhankelijk van de lijsttrekker." "Ik heb hÃ©lemaal geen vertrouwen in de politiek. Vooral niet sinds de toeslagaffaire. Wees eerlijk, open, en lak niet alles zwart! Als ik een fout maak op mijn werk, moet ik me ook verantwoorden. Ik heb de laatste keer niet gestemd, omdat ik niet zag wat partijen zouden kunnen veranderen. Nu zou ik op JA21 stemmen, of misschien op de BBB. Ik ben gepensioneerd buschauffeur en rij nu lease-auto's door het land. Met deze dure gas en elektra komen heel veel mensen in de problemen. De inflatie is te hoog, daar moet compensatie voor komen. Anders weet ik niet hoe mensen moeten leven. Ik nog wel, maar gezinnen? Bedrijven moeten zwaarder belast worden. Sommige bedrijven worden alleen maar rijker, en de mensen worden alleen maar armer." "Er gebeuren veel slechte dingen in Nederland en ik merk geen verbetering. Terwijl Nederland een land is waar we geluk mee hebben, qua school, kansen, werk, inkomen. Ik heb geen vertrouwen dat het kabinet iets verandert, dat heb ik eigenlijk nooit gehad. Elke school zou een psycholoog of jongerenwerker moeten hebben. Ik kan zelf met mijn ouders praten, maar veel kinderen kunnen dat niet, omdat er een taboe heerst, of hun ouders begrijpen dingen niet. Zij hebben iemand nodig die ze gewoon eens per week of eens per twee weken kunnen zien. De politiek moet het woningtekort aanpakken. De prijzen van particuliere woningen zijn belachelijk. Welk persoon met een normale baan, of dat nu in de supermarkt of drogist is, kan 1500 euro per maand betalen exclusief gas en licht? Ik woon nu nog met mijn overgrootmoeder in huis, die ziek is. Ik slaap met haar op een kamer, het huis is veel te klein. Jongeren willen hun eigen leven. Ik heb zelf MS, maar mijn urgentieverklaring is niet goedgekeurd dus krijg ik geen voorrang voor een sociale huurwoning." "Ik heb vertrouwen in het hele politieke bestel. Dat is het enige waaraan we ons nog kunnen vasthouden. Maar het wordt wel tijd voor iets anders. Ik vind dat het kabinet de oren laat hangen naar de hardste schreeuwers, zoals boeren en populisten. Ik heb altijd op GroenLinks en voorgangers daarvan gestemd. Armoedebeleid en vreemdelingenbeleid moeten humaner vind ik, de verdeling moet beter. Het hoort bij een democratie dat je niet altijd je zin krijgt. Als je geen vertrouwen in de politiek hebt, waar heb je dan wel vertrouwen in? Dat wordt dan een andere politieke partij waarschijnlijk, maar dan is dat toch ook weer de politiek. Maar dat de gaswinning in Groningen en de toeslagenaffaire het vertrouwen in politici en politieke partijen hebben geschaad, begrijp ik."||https://nos.nl/artikel/2442894-politici-moeten-minder-bezig-zijn-met-gedoe-en-meer-actie-ondernemen
2022-09-01||Pas in oktober weer verblijfsstickers voor OekraÃ¯ense vluchtelingen|| De Immigratie- en Naturalisatiedienst (IND) stopt tijdelijk met het uitdelen van zogeheten verblijfsstickers aan OekraÃ¯ense vluchtelingen, omdat er te weinig stickers beschikbaar zijn. Volgens de dienst zijn er wel extra stickers besteld, maar heeft de levering vertraging opgelopen vanwege een grondstoffentekort. OekraÃ¯ense vluchtelingen krijgen de verblijfssticker in hun paspoort om aan te tonen dat ze in Nederland mogen wonen en werken. Met ingang van vandaag zou het hebben van de sticker voor hen verplicht zijn, maar de IND heeft die datum vanwege het stickertekort opgeschoven naar 31 oktober. Er zijn inmiddels meer dan 45.000 verblijfsstickers verstrekt. Op dit moment staan er ruim 76.000 OekraÃ¯ners in Nederland geregistreerd. Voor kinderen onder de 14 jaar is de sticker, die vanaf juni op grotere schaal beschikbaar werd, niet verplicht. Voor OekraÃ¯ners die in februari naar Nederland zijn gekomen, is de visumvrije periode van 180 dagen inmiddels verstreken. Volgens de IND heeft het gebrek aan stickers geen gevolgen voor hun verblijf in Nederland. "We snappen de onzekerheid, maar ze hoeven zich geen zorgen te maken", zegt een woordvoerder. Eerder zei Vluchtelingenwerk dat OekraÃ¯ense vluchtelingen de verblijfssticker ook gebruiken om te voorkomen dat ze na familiebezoek in OekraÃ¯ne worden teruggestuurd naar onveilig gebied. Met de sticker kunnen ze bewijzen dat ze in Nederland onder de Europese richtlijn Tijdelijke Bescherming vallen. De IND-woordvoerder erkent dat de sticker "kan helpen" aan de grens, maar benadrukt dat het "geen reissticker" is. Met de sticker hebben OekraÃ¯ners geen garantie dat ze op die manier kunnen reizen in Europa, het is echt puur een bewijs van rechtmatig verblijf in Nederland, zegt ze. In juli opende de IND extra locaties waar geregistreerde vluchtelingen uit OekraÃ¯ne een sticker konden ophalen. Vanwege personeelstekorten moesten veel OekraÃ¯ners toen lang wachten op een afspraak, sommige zelfs enkele weken. OekraÃ¯ense vluchtelingen kunnen nog tot en met morgen bij de IND-locaties terecht voor een sticker. Daarna kan dat naar verwachting pas weer in oktober.||https://nos.nl/artikel/2442892-pas-in-oktober-weer-verblijfsstickers-voor-oekraiense-vluchtelingen
2022-09-01||Minister wil af van melden adressen advocaten in strafdossiers|| Minister Weerwind wil af van het opnemen van woonadressen van advocaten in strafdossiers. In antwoord op schriftelijke vragen van VVD-Kamerlid Ellian noemt de minister voor Rechtsbescherming dat gebruik zeer ongewenst en zorgelijk. Het komt geregeld voor dat woonadressen in een strafdossier worden vermeld en advocaten hebben daartegen geprotesteerd. Ze vinden het onnodig en soms ook gevaarlijk. Ook de VVD is kritisch over de gang van zaken en minister Weerwind (D66) sluit zich daar dus bij aan. Volgens hem is er geen enkele reden of noodzaak om privÃ©adressen van advocaten of andere 'geheimhouders' in het dossier op te nemen. En het is ook niet noodzakelijk om alle verkeers- en locatiegegevens van telefoongesprekken met een advocaat te vermelden, vindt de minister. Onder meer het Openbaar Ministerie, de politie en het Centraal Informatiepunt Onderzoek Telecommunicatie onderzoeken nu hoe het opnemen van privÃ©gegevens in de processtukken kan worden voorkomen. En Weerwind praat zelf ook al met het OM. Hij heeft naar eigen zeggen vertrouwen in een goede oplossing.||https://nos.nl/artikel/2442890-minister-wil-af-van-melden-adressen-advocaten-in-strafdossiers
2022-09-01||Polen eist 1,3 biljoen euro aan herstelbetalingen van Duitsland|| De leider van de Poolse regeringspartij PiS, Jaroslaw Kaczynski, zegt dat de regering een schadevergoeding van 1,3 biljoen euro van Duitsland eist vanwege de invasie en bezetting door nazi-Duitsland in de Tweede Wereldoorlog. Duitsland wijst de claim af. "De kwestie is afgedaan", zegt een woordvoerder van het Duitse ministerie van Buitenlandse Zaken. Kaczynski liet in 2017 al weten dat Duitsland een nieuwe eis kon verwachten. Een Poolse werkgroep ging aan de slag en kwam uit op het bedrag van 1,3 biljoen, oftewel 1300 miljard. Daar blijft het niet bij. "We hebben ook een besluit genomen over wat we verder gaan doen", zei Kazcynsky vandaag, op de dag dat Duitsland 83 jaar geleden Polen binnenviel. "We kloppen bij Duitsland aan voor onderhandelingen. Dat wordt een lang en moeilijk traject." Duitsland beschouwt de kwestie van herstelbetalingen als afgedaan. Kort na de oorlog hebben Polen en andere Oost-Europese landen een schadevergoeding gekregen. Ook verloor Duitsland grote stukken grondgebied aan Polen, dat op zijn beurt delen van zijn grondgebied kwijtraakte aan de Sovjet-Unie. De toenmalige communistische Poolse regering beloofde in 1953, op aandrang van de Sovjet-Unie, om geen verdere claims bij Duitsland neer te leggen. De huidige Poolse regering stelt zich op het standpunt dat de compensatie onvoldoende is geweest. De oorlog was een van de ergste tragedies uit onze geschiedenis, zei president Duda bij een herdenking van het uitbreken van de oorlog in Gdansk. "Niet alleen omdat we onze vrijheid kwijtraakten, maar ook omdat miljoenen burgers omkwamen en de oorlog voor ons land onherstelbare verliezen met zich meebracht." Aan het rapport dat aan de Poolse claim ten grondslag ligt, werd sinds 2017 gewerkt door een team van dertig economen, historici en andere deskundigen. De Duitse regering reageert terughoudend. 1 september blijft "een dag van schuld en schaamte die ons steeds weer herinnert aan misdrijven die Duitsland heeft begaan, zei Dietmar Nietan, verantwoordelijk voor de Duits-Poolse samenwerking.||https://nos.nl/artikel/2442885-polen-eist-1-3-biljoen-euro-aan-herstelbetalingen-van-duitsland
2022-09-01||Amalia op kennismakingsbezoek naar Caribisch deel van het Koninkrijk|| Koning Willem-Alexander en koningin MÃ¡xima bezoeken eind januari en begin februari volgend jaar het Caribische deel van het Koninkrijk. Prinses Amalia gaat ook mee om kennis te maken met de eilanden, meldt de Rijksvoorlichtingsdienst. De invulling van hun programma wordt later bekendgemaakt. Wel is duidelijk dat het drietal naar Aruba, CuraÃ§ao, Sint-Maarten, Bonaire, Sint-Eustatius en Saba gaat. Het gezelschap wordt begeleid door staatssecretaris Van Huffelen (Koninkrijksrelaties).||https://nos.nl/artikel/2442883-amalia-op-kennismakingsbezoek-naar-caribisch-deel-van-het-koninkrijk
2022-09-01||Omstreden testvlucht: Palestijnen via IsraÃ«lisch vliegveld op vakantie|| Het was een primeur: 43 Palestijnen aan boord van een vliegtuig op weg naar een zonvakantie. Niet vanwege de bestemming, een Cypriotische badplaats, maar wel vanwege de plaats van vertrek: een IsraÃ«lisch vliegveld bij de stad Eilat. Voor het eerst kregen Palestijnse passagiers toestemming van IsraÃ«l om die luchthaven te gebruiken, en het zou niet onopgemerkt blijven. Want na de vlucht van vorige week barstte een storm van kritiek los, van haast alle mogelijke kanten. Volgens lokale bestuurders is de veiligheid van IsraÃ«liÃ«rs in het geding, en volgens Palestijnse en Jordaanse politici probeert IsraÃ«l een slaatje te slaan uit de onmachtige positie van Palestijnse reizigers. Palestijnen beschikken namelijk niet over een eigen luchthaven. Daarom zijn reizigers vanuit de bezette Westelijke Jordaanoever normaal gesproken aangewezen op het vliegveld van Amman in JordaniÃ«. Dat geldt ook voor de 26-jarige Louay Siyad uit Jenin, die met een vriend op vakantie gaat naar Turkije. Hij vertelt over de lange reis die hij moet afleggen, voordat hij Ã¼berhaupt in zijn vliegtuig zit: De vlucht vanuit Eilat is een alternatief voor de taaie reis via JordaniÃ«, zegt luchtvaartondernemer Amir Assi. De IsraÃ«lische zakenman, zelf van Palestijnse afkomst, coÃ¶rdineerde de vliegreis voor Palestijnen in overleg met de IsraÃ«lische autoriteiten. "Dit was een proefvlucht en er zullen er nog vele volgen", aldus de ondernemer. "Er is genoeg capaciteit op de luchthaven, en voor Palestijnen opent het nieuwe deuren." Want een eigen vliegveld hebben Palestijnen dus niet. Twee luchthavens in Palestijns gebied, ten oosten van Jeruzalem en in Gaza, werden ruim twintig jaar geleden tijdens een gewelddadige Palestijnse opstand door IsraÃ«l gesloten of vernietigd. En voor het vliegveld van Tel Aviv, voor veel Palestijnen het dichtstbij, krijgen reizigers alleen bij hoge uitzondering een vergunning. Het betekent dat de Jordaanse luchthaven voor de meeste Palestijnen de enige optie is. Maar om daar te komen, moet je langs zowel Palestijnse, IsraÃ«lische als Jordaanse controleposten. En doordat de grens niet de hele dag open is, kan het meer dan een dag duren om bij het vliegveld te komen. De reis via het IsraÃ«lische Eilat kan voor Palestijnse reizigers een alternatief zijn voor die omslachtige reis, zegt ondernemer Assi. "Ik geef toe, het is ook niet het gedroomde scenario voor Palestijnen", zegt hij. "Het is niet hun eigen vliegveld, en het is een eind rijden. Maar het is wel een goedkope extra optie die ze kunnen gebruiken." Behalve een diplomatiek gebaar is het plan vanuit IsraÃ«lisch perspectief ook een kans om een ingeslapen vliegveld nieuw leven in te blazen. De luchthaven opende drie jaar geleden zijn deuren, in de hoop buitenlandse toeristen naar Eilat te halen. Maar door het uitbreken van de coronapandemie bleven vakantiegangers weg, en ligt het vliegtuig er grotendeels ongebruikt bij. Toch zijn lokale IsraÃ«lische politici niet onverdeeld gelukkig met de komst van de nieuwe passagiers. De burgemeester van Eilat sprak zijn afkeuring uit over de gang van zaken, en zei dat het plan niet met hem was overlegd. De locoburgemeester noemde het zelfs een gevaarlijk project voor "gevaarlijke buitenlandse burgers". Ook IsraÃ«lische reizigers op het vliegveld hebben hun bedenkingen. "Het zou mooi zijn als het allemaal veilig zou kunnen", zegt Shimon Arbagil, die net met zijn vrouw van Tel Aviv naar Eilat is gevlogen. "Wij zijn voorstanders van vrede, en veel Palestijnen ook. Maar ik vrees dat er ook Palestijnen zijn die hier met kwade bedoelingen komen en geweld in de zin hebben." Palestijnse politici zien al helemaal weinig in het plan. "Als ze Palestijnen willen helpen, laat ze dan het vliegveld in Jeruzalem voor ons openen", aldus de Palestijnse premier Shtayyeh. En ook vanuit JordaniÃ« klinkt felle kritiek. Dat land vreest jaarlijks vele tienduizenden reizigers mis te lopen als Palestijnen via IsraÃ«l zouden vliegen. Een Jordaanse parlementariÃ«r opperde om Palestijnen die via het vliegveld van Eilat reizen als straf de toegang tot JordaniÃ« te ontzeggen. De controverses legden de afgelopen weken extra druk op het gevoelige project, en na de proefvlucht van vorige week werden geen nieuwe vliegdata aangekondigd. Officieel vanwege een gebrek aan personeel, maar politieke redenen lijken ook mee te spelen. Ondanks alle beroering houdt initiatiefnemer Amir Assi vertrouwen in de plannen. Volgens hem komen er later deze maand nieuwe vluchten voor Palestijnen vanuit Eilat, dit keer naar Turkije. De IsraÃ«lische autoriteiten reageerden niet op de vraag naar de stand van zaken van het project.||https://nos.nl/artikel/2442879-omstreden-testvlucht-palestijnen-via-israelisch-vliegveld-op-vakantie
2022-09-01||Twitter test herstelfunctie, 'meest gevraagde verandering ooit'|| Twitter test een nieuwe functie waarbij gebruikers hun tweets kunnen aanpassen. De berichtendienst zegt daarmee gehoor te geven aan de meest gevraagde verandering ooit: het herstellen van een tikfoutje of het plaatsen van een hashtag in een net geplaatst bericht. "Het is waar. Edit Tweet wordt intern getest door ons team", schrijft Twitter in een blogpost. Later deze maand krijgen twitteraars met een betaald abonnement als eersten de kans om het ook uit te proberen. Volgens het bedrijf gebeurt dat eerst in Ã©Ã©n land en later in een groter gebied. De dienst zegt bewust te beginnen met een beperkte groep die tweets kan herstellen, om te helpen met het verwerken van feedback en om eventuele problemen op te lossen. "Dat gaat ook over hoe mensen deze mogelijkheid zouden kunnen misbruiken. Je kunt niet voorzichtig genoeg zijn." In de testfase krijgen betalende twitteraars de kans om hun berichten een paar keer aan te passen in de eerste 30 minuten na publicatie. Als een bericht is veranderd, dan wordt dat weergegeven met een symbooltje en het tijdstip van aanpassing. Ook kan worden doorgeklikt naar oudere versies van de tweet. Het is niet duidelijk hoelang de testfase duurt, maar uiteindelijk moet iedereen de mogelijkheid krijgen om tweets te corrigeren. "We hopen dat twitteren zo toegankelijker en minder stressvol gaat voelen." Zoals Twitter zelf al schrijft, vragen gebruikers al jaren om deze functie. In 2013 gingen al berichten rond dat het bedrijf intern zou werken aan een herstelfunctie. Het kwam er nooit van. Als tegenargument voor de herstelfunctie wordt onder meer genoemd dat als een bericht wordt aangepast, mensen onbedoeld een boodschap kunnen hebben geliket of geretweet die ze niet ondersteunen. Toen Elon Musk nog bezig was met de overname van Twitter, vroeg hij zijn volgers of zij een herstelknop wilden: Het ontbreken van de herstelfunctie leidde door de jaren heen soms tot opmerkelijke tweets. Zo bleef een bericht van de toenmalige Amerikaanse president Trump met het niet-bestaande woord covfefe urenlang staan. Vermoedelijk wilde hij conference schrijven en dat de tikfout zo lang bleef staan, leidde tot hilariteit op Twitter. Deze tweet met tikfout van CDA-Kamerlid Lucille Werner uit 2011 staat nog altijd online:||https://nos.nl/artikel/2442878-twitter-test-herstelfunctie-meest-gevraagde-verandering-ooit
2022-09-01||Defensie wil personeel aantrekken met 'vrijwillig dienjaar'|| Het ministerie van Defensie wil gaan experimenteren met een 'vrijwillig dienjaar'. Op die manier kunnen mensen kennismaken met de militaire wereld. Staatssecretaris Van der Maat schrijft aan de Tweede Kamer dat hij met deze en andere maatregelen de personele bezetting wil verbeteren. Defensie kampt al jaren met personeelstekorten en het is de bedoeling dat het huidige aantal van 47.900 voltijdsbanen over vier jaar is toegenomen naar 54.400. Volgens Van der Maat zijn in Scandinavische landen en IsraÃ«l al goede ervaringen opgedaan met een dienjaar, waarbij mensen zich vrijwillig melden. Ze maken in dat jaar kennis met de militaire wereld, tegen betaling, en hebben daarna vaardigheden opgedaan die ze in de rest van hun werkzame leven nog kunnen gebruiken, zo schrijft de staatssecretaris. Nog dit jaar komt de staatssecretaris met een plan van aanpak. Hij richt zich daarbij vooral op de vakgebieden binnen Defensie waarin de personeelstekorten het grootst zijn, zoals techniek en gezondheidszorg. Om personeel binnen te halen en te houden wil Defensie verder meer 'studiedeals' sluiten waarbij het ministerie de opleiding betaalt. Ook zal vaker personeel worden uitgewisseld met het bedrijfsleven, wordt nauwer samengewerkt met scholen en worden meer aanstellings- en bindingspremies betaald. Verder wil de staatssecretaris meer reservisten en hij ziet ook robotisering en andere hulpmiddelen als mogelijkheden. Van der Maat noemt het de slechtst denkbare optie dat Defensie over een paar jaar onvoldoende personeel heeft om haar opdracht uit te voeren. Volgens de staatssecretaris heeft de oorlog in OekraÃ¯ne Europa en Nederland met de neus op de feiten gedrukt: "De inzet van militairen is niet alleen een keuze om deel te nemen aan missies, maar inmiddels ook de harde realiteit van een oorlog op het Europese continent. Niet voor niets heeft het kabinet besloten te investeren in Defensie."||https://nos.nl/artikel/2442876-defensie-wil-personeel-aantrekken-met-vrijwillig-dienjaar
2022-09-01||Celstraf voor Tilburger met huis vol wapens|| Een man uit Tilburg (41) moet vier maanden de cel in omdat hij in zijn huis een flinke verzameling wapens had. In zijn woning werden vorig jaar acht vuurwapens, drie automatische wapens, twaalf vuurpijlen, 200 strijkers en een hoop munitie gevonden. De man moet nog twee jaar extra de cel in als hij weer in de fout gaat. Ook krijgt hij een taakstraf van 240 uur. Het Openbaar Ministerie had vier jaar onvoorwaardelijke celstraf geÃ«ist, maar de rechtbank vond dat veel te zwaar. "Het gaat hier echt om een verzamelaar. De man heeft geen link met criminelen. Ook had hij geen kwade bedoelingen", zo verklaarde de rechter. "Hij werkte ook goed mee." Het OM weet nog niet of het in hoger beroep gaat, "maar we zijn in ieder geval wel blij met de forse voorwaardelijke straf", zegt een woordvoerder tegen Omroep Brabant. De Tilburger benadrukte eerder dat hij niemand pijn wilde doen. Het ging volgens hem om een uit de hand gelopen verzamelwoede. "Ik heb een fascinatie voor techniek." Het verzamelen begon met vuurwerk: "Ik vond het kruit interessant. Mijn opa was een verzetsheld. Hij liet mij het kruit in kogels zien." De verzameling lag zo'n tien jaar in het huis in de woonwijk. "Dat was heel gevaarlijk. Hij heeft echt onaanvaardbare risico's genomen", vindt de rechter. "Ook wist de man heel goed dat het niet mocht." Daarom is een celstraf volgens de rechter gepast. De kans dat de man weer in de fout gaat, is volgens de reclassering klein. Twee dagen waren vorig jaar nodig om alles op te ruimen in het rijtjeshuis aan de Akkerstraat, waar de man met zijn vrouw en dochter woont.||https://nos.nl/artikel/2442873-celstraf-voor-tilburger-met-huis-vol-wapens
2022-09-01||Extra geld voor klaslokalen OekraÃ¯ense leerlingen|| Gemeenten krijgen voor het hele schooljaar geld voor leslokalen voor OekraÃ¯ense kinderen. Minister Wiersma schrijft aan de Tweede Kamer dat hij op die manier scholen en gemeenten zekerheid wil bieden. Volgens cijfers van het Rijk hebben sinds het begin van de oorlog 75.000 OekraÃ¯ense vluchtelingen zich ingeschreven in de Nederlande Basisregistratie. Onder hen zijn zo'n 20.000 kinderen en jongeren die recht hebben op onderwijs. Scholen hebben voor hen onderwijsplekken geregeld. In veel gevallen moesten er ook extra tijdelijke klaslokalen komen. Het kabinet had al eerder bekendgemaakt dat het voor die extra onderwijshuisvesting financiÃ«le middelen beschikbaar stelt tot en met december 2022. De regeling zal nu in elk geval worden verlengd tot aan de zomervakantie van volgend jaar. Uitgangspunt is dat gemeenten per vijftien OekraÃ¯ense leerlingen maximaal 90.000 euro krijgen. Met de verlenging is ruim 300 miljoen euro gemoeid.||https://nos.nl/artikel/2442872-extra-geld-voor-klaslokalen-oekraiense-leerlingen
2022-09-01||Medicijnwaakhond keurt aangepaste coronavaccins Pfizer en Moderna goed|| De Europese medicijnautoriteit EMA heeft de eerste aangepaste coronavaccins goedgekeurd. De vaccins van Pfizer/BioNTech en Moderna zijn zo gewijzigd dat ze beter werkzaam zijn tegen de omikronvariant. Waarschijnlijk neemt de Europese Commissie het advies van de EMA over. Dat besluit wordt op korte termijn verwacht. Vanaf dan mogen de vaccins gebruikt worden als herhaalprik voor iedereen van 12 jaar en ouder. Officieel moeten het OMT-V, een groep experts onder leiding van Jaap van Dissel, en minister Kuipers het aangepaste vaccin ook nog goedkeuren, maar dat lijkt een formaliteit. Voorwaarde is wel dat mensen al het oorspronkelijke vaccin (de eerste twee prikken) hebben gekregen. Tussen de laatste prik en de nieuwe moet minstens drie maanden zitten. Nederland wil de aangepaste vaccins gebruiken voor de nieuwe herhaalprikcampagne. Die zou in de tweede helft van september moeten starten. Nederland heeft 16,1 miljoen doses van de nieuwe vaccins besteld (9,9 miljoen bij Pfizer/BioNTech, de overige bij Moderna) en krijgt die volgens afspraak ook geleverd. Daarvoor hoeft niet meer betaald te worden, Nederland had nog vaccins tegoed uit vorige inkooprondes. Het is niet duidelijk wat er gebeurt met de voorraad 'oude' vaccins, die zijn ontwikkeld voor het oorspronkelijke coronavirus uit Wuhan.||https://nos.nl/artikel/2442871-medicijnwaakhond-keurt-aangepaste-coronavaccins-pfizer-en-moderna-goed
2022-09-01||Japanse regering verklaart oorlog aan floppydisk|| De Japanse minister voor Digitale Zaken, Taro Kono, heeft de oorlog verklaard aan een digitaal opslagmiddel van decennia terug: de floppydisk. Aanleiding is de vaststelling van een werkgroep dat bureaucratische obstakels een belemmering vormen voor moderne vormen van dataopslag, zoals cloudopslag. Het gebruik van de floppydisk staat nog altijd vastgelegd in 1900 voorschriften van de overheid. "We gaan dit snel aanpakken", zei Kono op een persconferentie. Hij wil ook een eind maken aan het gebruik van de cd en minidisk voor zaken die ook online kunnen worden geregeld. Kono beloofde in 2020 dat hij het overheidsapparaat zou bevrijden van de fax en van de hanko. Dat laatste is een stempel waarvan een afdruk nodig is om officiÃ«le documenten als huwelijksakten en belastingaanslagen rechtsgeldig te maken. Conservatieve ambtenaren staan dat in de weg. Twee jaar later zijn bij de overheid de hanko en de fax nog steeds in gebruik.||https://nos.nl/artikel/2442869-japanse-regering-verklaart-oorlog-aan-floppydisk
2022-09-01||Harlingen bezorgd over veiligheid vloot na ongeluk: 'Dit was geen incident'|| De gemeente Harlingen wil snel in gesprek met de schippers en exploitanten van historische zeilschepen over de veiligheid. Gisteren kwam op zo'n schip een 12-jarig meisje om het leven toen ze werd geraakt door een giek. En dat was niet het eerste dodelijke ongeluk. "We kunnen nu niet meer zeggen dat dit een incident was", zegt burgemeester Ina Sjerps van Harlingen bij Omrop FryslÃ¢n. "We houden van onze bruine vloot, maar het moet wel veilig." Het ongeluk van gisteren op het charterschip Risico is het derde op rij. In 2016 kwamen drie mensen om het leven bij een ongeluk op het historische zeilschip Amicitia in Harlingen. Drie maanden geleden overleed een man na een ongeluk op het charterschip Wilhelmina, dat ook Harlingen als thuishaven heeft. "Het zijn prachtige schepen die heel belangrijk en bepalend zijn voor onze uitstraling", aldus de burgemeester. "Maar we moeten in gesprek met het bestuur van de organisatie achter de bruine vloot." De oorzaak van het ongeluk van gisteren is nog niet duidelijk. Bij de Amicitia viel een mast om door houtrot. De schipper werd vervolgd voor dood door schuld, maar vrijgesproken omdat volgens de rechtbank niet kon worden bewezen dat het zijn schuld was. Het onderzoek naar de oorzaak van het ongeluk op de Wilhelmina eerder dit jaar loopt nog. Het onderzoek naar het ongeluk van gisteren is pas net begonnen. "Is het iets mechanisch misschien?", vraagt de Harlingse burgemeester zich af. "De schippers staan erom bekend dat ze hun schip zeer goed onderhouden. We moeten ook weten of de inspecties en de controles van de schepen wel goed genoeg zijn." De Risico is in beslag genomen voor verder onderzoek, meldt een woordvoerder van de politie. Ook hij kan nog niets zeggen over de eventuele oorzaak. "We zijn nog bezig met het onderzoek. Op dit moment zijn we getuigen aan het horen en kijken we of er beelden zijn van het incident." Het 12-jarige meisje behoorde tot een groep leerlingen van het Dalton College, een middelbare school in Den Haag. "Het begon als een mooie werkweek op een zonnige dag, het eindigt in het ergst denkbare", reageert de Haagse burgemeester Jan van Zanen bij Omroep West. Rector Katrien van de Gevel schrijft op de website van haar school: "We zijn met onze gedachten bij het gezin, de familie, de klasgenootjes, vrienden en vriendinnen. De komende dagen zullen we gebruiken om het gemis en verdriet met elkaar een plek te geven." Vanmiddag voegde ze daaraan toe dat de kinderen uit dezelfde klas en hun ouders worden begeleid door slachtofferhulp. Wie zijn verhaal kwijt wil, kan dat. Maar het valt Van de Gevel op dat veel kinderen na het ongeluk vooral 'gewoon' willen doen. "Een van de jongens zei: ik ga naar voetbaltraining, Wij als ouders willen vooral praten, kinderen willen doen", zegt ze, Het charterschip Risico is eigendom van rederij Vooruit uit Harlingen. Een medewerker wil weinig zeggen. "Wij zijn ontzettend verdrietig en leven heel erg mee met de familie", stelt ze. "We zijn heel erg ontdaan."||https://nos.nl/artikel/2442862-harlingen-bezorgd-over-veiligheid-vloot-na-ongeluk-dit-was-geen-incident
2022-09-01||Douane vindt 3000 kilo cannabis in Rotterdamse haven|| Medewerkers van de Douane hebben bij een controle in de haven van Rotterdam 3000 kilo cannabis ontdekt. Een woordvoerder van het Openbaar Ministerie (OM) noemt dat "uitzonderlijk veel". In heel vorig jaar trof het HARC-team van Douane, FIOD, de Zeehavenpolitie en het OM een "verwaarloosbare hoeveelheid" cannabis aan. In de jaren daarvoor ging het om enkele honderden kilo's per jaar. De cannabis zat verstopt in zakken tussen een lading kokosnootschillen uit Nigeria. Toen de container door een scanner ging, zagen douaniers een afwijkend beeld, waarop ze hem openmaakten. Het OM vermoedt dat de cannabis bij een stop in Spanje in de container is gestopt. De straatwaarde wordt geschat op ruim 28 miljoen euro. De drugs zijn inmiddels vernietigd.||https://nos.nl/artikel/2442855-douane-vindt-3000-kilo-cannabis-in-rotterdamse-haven
2022-09-01||Verstappen benoemd tot officier in de Orde van Oranje-Nassau|| Max Verstappen is benoemd tot officier in de Orde van Oranje-Nassau. De regerend wereldkampioen van de Formule 1 kreeg de koninklijke onderscheiding uitgereikt door minister Conny Helder van Sport. "Het is een hele eer om deze benoeming te mogen ontvangen. Ik ben erg dankbaar aan mijn familie en naasten voor hun steun vanaf mijn eerste racejaren", reageert Verstappen op de benoeming. De 24-jarige coureur bedankt zijn fans voor alle aanmoedigingen. "Het is mooi om zoveel Nederlanders mee te zien leven. Ik kijk dan ook enorm uit naar mijn thuisrace komend weekend in de Grand Prix van Zandvoort." Volgens minister Helder heeft Verstappen "Nederland wereldwijd op de kaart gezet". "Er komt veel meer bij kijken dan alleen talent om kampioen te worden. Vele jaren hard en lang werken, niet opgeven en doorgaan. Je bent hierin een grote inspiratie voor velen. En uiteindelijk rijd je als eerste Nederlander naar de wereldtitel Formule 1." De Orde van Oranje-Nassau kent vele gradaties: van lid tot ridder grootkruis. Verstappen behoort als officier tot de vierde graad (van de zes) van de Orde van Oranje-Nassau. Voormalig-schaatser Ireen WÃ¼st heeft de hoogste onderscheiding als sporter. In februari van dit jaar werd zij benoemd tot commandeur in de Orde van Oranje-Nassau. WÃ¼st is de tweede Nederlandse sporter die de onderscheiding heeft gekregen. Alleen schaker Max Euwe ging haar voor. Johan Cruijff is net als Verstappen officier, een graad lager dan commandeur. Olympisch kampioenen worden normaalgesproken benoemd tot ridder in de Orde van Oranje-Nassau, een vijfdegraads onderscheiding.||https://nos.nl/artikel/2442854-verstappen-benoemd-tot-officier-in-de-orde-van-oranje-nassau
2022-09-01||Poetin niet naar uitvaart Gorbatsjov, 'past niet in werkschema'|| President Poetin zal niet bij de uitvaart van de deze week overleden Michail Gorbatsjov zijn. Volgens het Kremlin past het niet in Poetins werkschema. Wel heeft de Russische president vandaag het ziekenhuis bezocht waar Gorbatsjov ligt opgebaard, aldus een woordvoerder. Gorbatsjov, de laatste leider van de Sovjet-Unie, overleed dinsdag op 91-jarige leeftijd. Zaterdag krijgt het publiek de gelegenheid in Moskou afscheid te nemen in de Dom Sojoez, het gebouw waar in het verleden geregeld uitvaarten waren voor Russische regeringsleiders. Vervolgens wordt Gorbatsjov ter aarde besteld op de begraafplaats waar ook zijn vrouw Raisa ligt.  Poetin heeft bloemen bij de kist van Gorbatsjov neergelegd: Poetin, van wie bekend is dat hij niet veel op had met Gorbatsjov, reageerde kort na diens dood al in gereserveerde bewoordingen. Hij noemde hem toen "een politicus en staatsman die grote impact heeft gehad op de loop van de wereldgeschiedenis". Vanochtend legde Poetin bloemen bij de kist van Gorbatsjov in het ziekenhuis. "Helaas stond de werkagenda van de president het niet toe om dat zaterdag te doen, daarom deed hij het vandaag", zei zijn woordvoerder. Volgens persbureau Reuters vertrok Poetin later op de dag op werkbezoek naar de exclave Kaliningrad. Gevraagd of de overleden Sovjet-leider een staatsbegrafenis zal krijgen, zei de woordvoerder dat er "elementen" van een staatsbegrafenis zullen zijn. Zo zal de staat helpen bij de organisatie en zullen er erewachten zijn. Westerse hoogwaardigheidsbekleders zullen de plechtigheden zaterdag naar alle waarschijnlijkheid niet bijwonen. Veel van hen hebben een inreisverbod gekregen en door sancties mogen vliegtuigen uit "onvriendelijke EU-landen" niet naar Rusland vliegen.||https://nos.nl/artikel/2442852-poetin-niet-naar-uitvaart-gorbatsjov-past-niet-in-werkschema
2022-09-01||Van Loes en Fleur tot Cillian en Khalid: lijst nieuwe stormnamen bekend|| De stormnamen voor komend jaar zijn bekend: zo is op de namenlijst van het KNMI te zien dat de eerste storm van dit seizoen Antoni zal heten. Het is een verwijzing naar Antoni van Leeuwenhoek, de grondlegger van de microbiologie. Het is een van de zes namen die door Nederland zijn bedacht. De rest van de namen komen uit Groot-BrittanniÃ« en Ierland. De lijst is namelijk samengesteld door de Britse, Ierse en Nederlandse weerdiensten. Dit jaar koos het KNMI voor een thema voor de namen: Nederlandse wetenschappers uit het verleden. Zo staan ook Hendrika en Loes op de lijst. Hendrika van Leeuwen was een natuurkundige en de eerste vrouwelijke lector aan de TU Delft. Loes van Straaten studeerde aan de Wageningen Universiteit en was de eerste vrouwelijke bosbouwer. Daarnaast zijn ook Tobias en Wouter gekozen, verwijzingen naar de Nederlandse Nobelprijswinnaar Tobias Asser en Wouter Bleeker, oud-hoofddirecteur van het KNMI. De Britse weerdienst geeft uitspraaktips voor de Nederlandse namen, zoals "hen-dree-ka", "l-oo-s" en "vow-ter". In Groot-BrittanniÃ« en Ierland kon het publiek suggesties insturen, waarna de twee weerdiensten de knoop doorhakten. Het werden onder meer Cillian, Khalid en Fleur. Bij de stormnaam met de letter b kreeg het publiek het voor zeggen middels het meeste-stemmen-gelden-principe. Na verschillende stemrondes en ruim 12.000 stemmen kwam Betty als winnaar uit de bus. In Ierland worden tot nu toe altijd twee traditionele Gaelische namen uitgekozen. De namen uit die taal kunnen nogal lastig uit te spreken zijn, zegt Evelyn Cusack, directeur van het Ierse Met Ãireann. "Daarom zetten we die stormen achteraan in het alfabet, zodat de kans klein is dat de namen ooit gebruikt moeten worden en dus niemand ze hoeft uit te spreken." Dit jaar zijn dat Ãde en RuadhÃ¡n. Cusack vindt het idee van het KNMI om een thema te gebruiken goed bedacht. "Ik zou het volgend jaar willen gebruiken als selectieprocedure voor de inzendingen voor Ierse stormnamen."  De Q, U, X, Y en Z worden niet gebruikt in de lijst, omdat er internationaal te weinig namen met die beginletters bestaan. Verder is een van de eisen dat de stormnamen in alle landen makkelijk uit te spreken zijn. Het KNMI geeft sinds 2019 stormen een naam bij code oranje of rood. Soms krijgt een storm ook bij code geel een naam, bijvoorbeeld als hij kan uitgroeien naar code oranje. De eerste storm in Nederland die een naam kreeg was Ciara, tweeÃ«nhalf jaar geleden. Een reden om de stormen namen te geven, is "om de bewustzijn van gevaarlijk weer te vergroten", zegt het KNMI. "Door herkenbaarheid hopen we zo veel mogelijk mensen te bereiken met onze waarschuwing voordat het weer toeslaat." Bovendien kunnen burgers berichtgeving makkelijker volgen als alle landen dezelfde naam gebruiken. Bij zware stormen is de kans namelijk groot dat er een effect is in alle drie de landen, zegt Jan Rozema, hoofd Weer- en Klimaatdiensten bij het KNMI, tegen Met Ãireann. Rozema noemt storm Eunice als voorbeeld. Die storm raasde afgelopen seizoen over de landen. Het was een van de drie zwaarste stormen in ruim vijftig jaar.||https://nos.nl/artikel/2442851-van-loes-en-fleur-tot-cillian-en-khalid-lijst-nieuwe-stormnamen-bekend
2022-09-01||Topman Russisch gas- en oliebedrijf Lukoil komt om het leven 'na val uit raam'|| Ravil Maganov, topman van het Russische olie- en gasbedrijf Lukoil, is overleden na een val uit een raam van een ziekenhuis in Moskou. Dat melden bronnen aan het Russische staatspersbureau Interfax en persbureau Reuters. De autoriteiten doen ter plaatste onderzoek. Lukoil heeft nog niet op het nieuws gereageerd. Volgens Russische media is zelfmoord de meest waarschijnlijke verklaring voor de val. Maganov zou zijn gediagnosticeerd met hartproblemen en een depressie. Hij verbleef in hetzelfde ziekenhuis waar oud-leider van de Sovjet-Unie Michail Gorbatsjov eerder deze week overleed. Maganov (67) was naast voorzitter van de raad van bestuur ook plaatsvervangend directeur van het concern, een van de grootste gas- en oliebedrijven van Rusland. Hij werkte er sinds 1993 en werd voorzitter in 2020. In 2019 kreeg hij nog een onderscheiding van Poetin. Maganov is niet de eerste Russische oliemagnaat die dit jaar onder mysterieuze omstandigheden is overleden. Zo werd een voormalig topman van Lukoil, Alexandr Soebbotin, op 8 mei dood aangetroffen in het huis van een sjamaan in een voorstad van Moskou. Opvallend genoeg uitte Lukoil in maart kritiek op de Russische invasie in OekraÃ¯ne. Op 30 januari werd Leonid Sjoelman, hoofd transport van Gazprom, dood aangetroffen in zijn buitenhuis in de regio Leningrad met een afscheidsbrief naast hem. Een maand later werd ook Aleksandr Tjoeljakov, een andere Gazprom-topman, gevonden in zijn huis met een afscheidsbrief. De lijst gaat verder: de Russische zakenmagnaat Michail Watford, miljardair Vasili Melnikov, voormalig vicepresident van Gazprombank Vladislav Avajev en voormalig topman bij de Russische energiegigant Novatek Sergej Protosenja werden allen dood aangetroffen in hun eigen huis, soms samen met hun gezin.||https://nos.nl/artikel/2442848-topman-russisch-gas-en-oliebedrijf-lukoil-komt-om-het-leven-na-val-uit-raam
2022-09-01||'Europa moet zich beter voorbereiden op OekraÃ¯ners die blijven'|| Nederland en de EU moeten zich voorbereiden op langdurige bescherming van miljoenen OekraÃ¯ense vluchtelingen in plaats van zich richten op tijdelijke crisisopvang. Dat zeggen onderzoekers van Instituut Clingendael die de migratiestromen in Europa sinds de Russische invasie op 24 februari in de gaten houden. Ze zeggen dat Europa staat voor de grootste beschermingsmissie in de eigen regio sinds de Tweede Wereldoorlog. Ze dringen erop aan dat er op Europees en landelijk niveau snel actie wordt ondernomen. Om de asielstelsels in Europa te ontlasten, kunnen OekraÃ¯ense vluchtelingen nu een beroep doen op de zogenoemde richtlijn Tijdelijke Bescherming. Die richtlijn geeft ze een beschermingsstatus voor maximaal een jaar met een mogelijkheid tot verlenging tot drie jaar. "Maar veel mensen gaan langer blijven", zegt Clingendael-onderzoeker Monika Sie Dhian Ho. "Het is daarom zaak dat er gekeken wordt naar wat landen hiermee gaan doen. Het beleid is nu nog te veel gericht op tijdelijke opvang." Op den duur is ook een tweesporenbeleid noodzakelijk voor de mensen die blijven en de mensen die willen terugkeren, zegt Sie Dhian Ho. "Voor de mensen die langer blijven moet dan toch echt een asielprocedure komen en daarvoor moet de capaciteit snel worden opgevoerd." Volgens recente ramingen (zie tabel) kan Nederland ongeveer 30.000 vluchtelingen per Ã©Ã©n miljoen vluchtelingen uit OekraÃ¯ne verwachten. "Er zijn ongeveer 7 miljoen OekraÃ¯ners gevlucht, dus dat komt neer op ruim 200.000 vluchtelingen. Duitsland kan helemaal zijn borst natmaken, met ongeveer 2,5 miljoen vluchtelingen." Daarbij moet ook rekening worden gehouden met mensen die niet willen blijven in het eerste land waar ze zijn opgevangen. "Landen als RoemeniÃ«, Slowakije, Hongarije zijn niet populair. Polen is dat wel, maar daar gaat het economisch niet goed, waardoor vluchtelingen gedwongen worden om door te reizen." Daarbij is de opvang ook niet overal hetzelfde. "In Polen worden mensen veel opgevangen door familie. Als de oorlog langer blijft voortduren, dan is dat niet vol te houden. In Nederland is de opvang veel meer door de veiligheidsregio's geregeld." Behalve dat de oorlog in OekraÃ¯ne het voor een groot aantal OekraÃ¯ners onmogelijk maakt om terug te keren, spelen ook migratieplannen een belangrijke rol, schrijven de onderzoekers. EÃ©n op de vier OekraÃ¯ners wilde namelijk al voor de Russische invasie migreren. Vrouwen en kinderen zijn minder snel geneigd om terug te keren, zeker wanneer ze geworteld raken in een ander land door werk en school, zeggen de Clingendael-onderzoekers. Omdat veel mannen in OekraÃ¯ne zijn achtergebleven, zijn de mogelijkheden voor gezinshereniging van belang bij de beslissing om terug te keren of niet.||https://nos.nl/artikel/2442847-europa-moet-zich-beter-voorbereiden-op-oekrainers-die-blijven
2022-09-01||Neergestorte Lancaster WO II wordt uit IJsselmeer gehaald|| De gemeente SÃºdwest-FryslÃ¢n gaat het wrak bergen van een Britse bommenwerper die in de Tweede Wereldoorlog werd neergeschoten en in het IJsselmeer belandde. In het vliegtuig zitten zeer waarschijnlijk nog de stoffelijke overschotten van drie bemanningsleden. "De berging wordt een gigantische operatie", zegt Johan Graas van de Aircraft Recovery Group bij Omrop FryslÃ¢n. "We hebben scans uitgevoerd: het gebied is ongeveer 35 bij 35 meter. Bij zulke operaties wordt daar meestal een damwand omheen gezet. Daarna wordt het gebied leeggepompt. Dan vind je alles wat je moet vinden." De Lancaster ED603, een Britse bommenwerper, deed op 12 juni 1943 mee aan een aanval op de Duitse stad Bochum en raakte daar beschadigd door luchtafweer. Op de terugweg naar Engeland werd het beschadigde toestel opgepikt door een Duitse radar en daarna neergeschoten door een Duitse nachtjager. Het kwam in het IJsselmeer terecht, niet ver van de Afsluitdijk. Vier van de zeven bemanningsleden spoelden daarna aan op de Friese kust. Zij liggen begraven in Stavoren, Workum en Hindeloopen, Drie bemanningsleden, de Britten Raymond Moore, Charles Sprack en Arthur Smart, zijn nooit teruggevonden. Hun nabestaanden gaven al eerder aan dat ze graag willen dat de lichamen worden geborgen. De kans dat hun stoffelijke overschotten worden aangetroffen is reÃ«el, zegt Graas. Hij wijst erop dat bij eerdere bergingen van vliegtuigwrakken ook lichamen zijn gevonden. In 2020 bijvoorbeeld werden bij de berging van een Britse bommenwerper in het Markermeer de stoffelijke resten van de zevenkoppige bemanning aangetroffen. Graas is blij dat het toestel nu eindelijk wordt geborgen. "Het is in 1996 door Volendamse vissers gevonden. Sindsdien zijn wij al aan het proberen om het te laten bergen, juist omdat er nog drie vermisten in zitten", zegt hij. Nadat de vissers een eerste aanwijzing hadden gegeven, heeft een duikteam van de marine het wrak verder in kaart gebracht. Zo is duidelijk hoe het precies in het water ligt. De kosten van de berging worden volledig betaald door het Rijk. Niets staat nu een berging in de weg, al is nog onbekend wanneer de operatie precies begint. In het IJsselmeer liggen nog tientallen wrakken van geallieerde en Duitse vliegtuigen. De locatie van meerdere wrakken is bekend, maar in de meeste gevallen is onbekend om welke vliegtuigen het gaat. Oorlogswrakken die zich onder de grond of op de bodem van een rivier of de zee bevinden, worden over het algemeen beschouwd als oorlogsgraf, een plaats die gerespecteerd wordt en in principe niet zomaar verstoord mag worden. Daar wordt bij de berging van een wrak van afgeweken.||https://nos.nl/artikel/2442845-neergestorte-lancaster-wo-ii-wordt-uit-ijsselmeer-gehaald
2022-09-01||Human Rights Watch vindt nieuw bewijs voor 'filtratie' OekraÃ¯ners in kampen || Mensenrechtenorganisatie Human Rights Watch (HRW) heeft nieuwe bewijzen gevonden voor de massale selectieprocedures in zogenoemde filtratiekampen in het door Rusland bezette gebied in OekraÃ¯ne. Ook wordt daar de gedwongen deportatie van OekraÃ¯ense burgers naar Rusland gemeld. Voor het vandaag gepubliceerde rapport We had no choice sprak HRW met 54 mensen die zelf het filtratieproces ondergingen of familie of vrienden hadden die naar Rusland zijn gebracht. In de meeste gevallen ging het om mensen uit de regio's Marioepol en Charkov. Volgens de mensenrechtenorganisatie hebben duizenden gevluchte OekraÃ¯ners een verplichte screening ondergaan in zo'n filtratiepunt. Daarbij worden ze soms urenlang ondervraagd. Ook blijkt uit de interviews van HRW dat mannen zich moeten uitkleden voor onderzoek naar tatoeages of blauwe plekken die zouden kunnen wijzen op inzet in het OekraÃ¯ense leger. Verder worden er biometrische gegevens verzameld. Ook hun telefoons worden onderzocht en de unieke IMEI-codes genoteerd waarmee de toestellen op afstand zijn te volgen. Sommigen moesten in gevangenschap soms wekenlang wachten voordat ze Ã¼berhaupt aan de beurt waren voor ondervraging. Human Rights Watch spreekt van "massale en illegale dataverzameling door Rusland en pro-Russische krachten buiten het grondgebied van Rusland, tegen niet-Russen, zonder legale onderbouwing". Het rapport beschrijft verder het gedwongen transport van OekraÃ¯ense burgers naar Rusland of naar door Rusland bezet gebied in OekraÃ¯ne. Dat geldt als een oorlogsmisdaad volgens de Geneefse Conventies. Er gaan verschillende cijfers rond over het aantal OekraÃ¯ners dat sinds het begin van de oorlog naar Rusland is overgebracht. Eind juni sprak de OekraÃ¯ense vicepremier Iryna Veresjtsjoek van 1,2 miljoen OekraÃ¯ners die gedwongen in Rusland verblijven. VN-vluchtelingenorganisatie UNHCR spreekt van 2,3 miljoen OekraÃ¯ners in Rusland, maar onbekend is hoeveel van hen vrijwillig naar het buurland zijn gegaan. Sommige OekraÃ¯ners reizen naar Rusland om van daaruit door te reizen naar de Europese Unie. Degenen die door de filtratie heenkomen krijgen een papiertje met de letters 'FP' (voor filtratiepunt) en de plaats van het filtratiekamp. Dat geldt in Rusland als bewijs dat ze het selectieproces hebben doorlopen. Rusland zegt met de filtratieprocedures te willen voorkomen dat "OekraÃ¯ense nationalisten" weten te ontglippen. Critici spreken van een politieke zuivering van de bevolking van het bezette gebied. De meeste zorgen zijn er bij HRW over de OekraÃ¯ners die niet door de screening heenkomen vanwege (vermoed) OekraÃ¯ens nationalisme of banden met het OekraÃ¯ense leger. Zij worden naar detentiecentra in door Rusland bezet gebied gebracht waar ze volledig uit beeld verdwijnen. De mensenrechtenorganisatie vreest dat de vermisten gemarteld of vermoord kunnen worden. Ook de Organisatie voor Veiligheid en Samenwerking in Europa (OVSE) deed de afgelopen maanden onderzoek naar de filtratiekampen. De organisatie liet mensen die de selectie zelf hadden ondergaan en familieleden van gedetineerden hun verhaal doen. Daaruit bleek ook al dat mensen soms wekenlang onder erbarmelijke omstandigheden vastzitten en dat er wreedheden en verdwijningen voorkomen. Vooral over de detentiecentra komen sporadisch gruwelverhalen naar buiten. De centra zijn overvol, vies en gevaarlijk. Gedetineerden krijgen onvoldoende slaapruimte, eten, water en verse lucht. Een rapport van de OVSE citeert mediaverslagen waarin Russische gevangenissen worden beschreven als 'een hel op aarde', waar OekraÃ¯ense gevangenen afgelopen voorjaar in extreme kou verbleven, geslagen werden en met elektrische schokken werden gemarteld.||https://nos.nl/artikel/2442843-human-rights-watch-vindt-nieuw-bewijs-voor-filtratie-oekrainers-in-kampen
2022-09-01||Koning zegt werkbezoek VS af om te herstellen van longontsteking|| Koning Willem-Alexander gaat volgende week niet mee op een werkbezoek aan CaliforniÃ« en Texas. Hij herstelt van een longontsteking en blijft op advies van artsen in Nederland. Volgens de Rijksvoorlichtingsdienst kan een vliegreis een volledig herstel van een longontsteking in de weg staan. "Werkzaamheden in Nederland kunnen, zij het op beperkter schaal, wel doorgang vinden", laat de RVD weten. Koningin MÃ¡xima gaat wel naar de VS. Het werkbezoek duurt van 6 tot en met 9 september. Gisteren was Willem-Alexander op werkbezoek in Ter Apel, om de situatie bij het aanmeldcentrum voor asielzoekers te bekijken. Tegen medewerkers van Artsen zonder Grenzen zei hij dat hij herstellende is van een longontsteking. Hij hoestte geregeld en bood daar excuses voor aan. Van een verpleegkundige van Artsen zonder Grenzen kreeg hij een hoestdrankje aangeboden. Bekijk hier een impressie van het bezoek aan het aanmeldcentrum:||https://nos.nl/artikel/2442838-koning-zegt-werkbezoek-vs-af-om-te-herstellen-van-longontsteking
2022-09-01||'Wilde dieren vinden lastiger eten en drinken door aanhoudende droogte'|| De afgelopen maanden was het extreem zonnig en droog in Nederland. Volgens het KNMI was deze zomer de op twee na warmste sinds 1901, toen het weerinstituut begon met de metingen. Onder meer allerlei wilde dieren in ons land hebben daar last van, zeggen verschillende dierenorganisaties tegen Nu.nl.  Zo zijn door het tekort aan regen veel drinkplekken verdwenen, zegt de Zoogdiervereniging tegen de nieuwssite. Herten en zwijnen moeten daardoor verder lopen om bij water te komen. De Vlinderstichting zegt dat verschillende vlinderpopulaties "een flinke klap krijgen" door de droogte. De Zoogdiervereniging zegt verder dat regenwormen nu schaarser zijn, omdat die dieper in de grond gaan zitten. Voor dassen, egels en allerlei vogels betekent het dat eten vinden langer duurt en lastiger is. De droge en harde bodem is ook een probleem voor verschillende vogelsoorten. De Vogelbescherming legt uit dat het met een kleine snavel moeilijk is om door de verharde bovengrond te prikken op zoek naar wormen. Voor de zwaluw is het bouwen van een nest van modder nu een uitdaging. De Nederlandse dierenambulance laat Nu.nl weten dat er vooral zorgen zijn over de egel. De opvang in Papendrecht heeft het druk, maar ook RTV Oost meldde eerder deze week dat de opvang in Staphorst nog nooit zoveel jonge egels tegelijk had. Ook de opvang in Hollandscheveld zit voor deze tijd van het jaar ongewoon vol, schreef RTV Drenthe. Wel ziet de dierenambulance verschillen per regio wat betreft de meldingen over dieren die het moeilijk hebben. De Zoogdiervereniging en Vogelbescherming zijn het erover eens dat onder meer een natte tuin erg belangrijk is. Daardoor blijven insecten niet zo diep in de grond zitten.||https://nos.nl/artikel/2442835-wilde-dieren-vinden-lastiger-eten-en-drinken-door-aanhoudende-droogte
2022-09-01||Atoomwaakhond ondanks gevechten aangekomen bij kerncentrale Zaporizja|| Experts van de VN-atoomwaakhond IAEA zijn aangekomen bij de kerncentrale Zaporizja. Dat meldt het OekraÃ¯ense staatsbedrijf voor kernenergie Energoatom. Vanochtend vertrok het VN-atoomteam vanuit de OekraÃ¯ense stad Zaporizja naar de gelijknamige kerncentrale, tientallen kilometers verderop. Om bij de kerncentrale te komen, moest het atoomteam door een gebied waar vanochtend nieuwe beschietingen waren. Hierdoor lieten de experts zich niet tegenhouden, zei de chef van het atoomagentschap, Rafael Grossi, voor vertrek. Voor hij met zijn team vertrok, sprak Grossi met journalisten: Rusland en OekraÃ¯ne geven elkaar de schuld van nieuwe aanvallen. Zo beweert het hoofd van de regio Zaporizja dat Rusland de route van het atoomteam heeft beschoten. Ook zou de stad Enerhodar - waar de kerncentrale ligt - volgens de burgemeester door de Russen met mortieren zijn beschoten. Door de Russische beschietingen is volgens OekraÃ¯ne Ã©Ã©n kernreactor in het Zaporizja-complex stilgelegd. Het Russische ministerie van Defensie meldt dat ongeveer zestig "saboteurs" van het OekraÃ¯ense leger de kerncentrale tot 3 kilometer naderden. Het Russische leger nam naar eigen zeggen "maatregelen om de vijand te vernietigen". Gisteren arriveerde het atoomgezelschap met veertien personen in de stad Zaporizja. De delegatie heeft volgens Grossi als doel om een kernongeluk te voorkomen. De experts willen in gesprek met het personeel, om na te gaan of zij hun werk nog naar behoren kunnen uitvoeren. Ook zullen zij het functioneren en de veiligheidssituatie van de centrale onderzoeken. De inspectie van het atoomagentschap duurt in eerste instantie een paar dagen. Volgens Grossi wordt gekeken of het mogelijk is het team langer, of permanent bij de centrale aanwezig te laten blijven.||https://nos.nl/artikel/2442832-atoomwaakhond-ondanks-gevechten-aangekomen-bij-kerncentrale-zaporizja
2022-09-01||Dementievriendelijke straat in Dronten: rustig, herkenbaar en veilig|| In Dronten is een looproute aangelegd die speciaal is aangepast voor mensen met dementie. De route loopt van een verzorgingshuis naar een winkelcentrum. Onderweg staan nauwelijks borden maar er zijn wel een aantal duidelijke oversteekpunten die allemaal precies dezelfde vorm hebben. Ook is de stoep er overal gelijk en is er een aparte fietsstrook aangelegd.  Er zijn daarnaast vier rustplekken met een bankje aangelegd. De bankjes hebben een opvallend felle, groene kleur. "Dat groene is herkenbaar", zegt Wilma Herms van het Alzheimer CafÃ© in Dronten bij Omroep Flevoland. "Voor mensen met dementie is het heel belangrijk dat ze herkenbare punten hebben. Dus ik hoop dat er ook nog iets van bloemen en dergelijke herkenbare punten bij worden geplaatst." De weg in Dronten moest toch op de schop, vertelt wethouder Lazise Hillebregt. Zij vroeg zich af wat de wensen van de omwonenden waren en stuurde een vragenlijst de buurt in. "Het bleek dat deze mensen het fijn vinden om niet alleen een herkenbare maar ook een rustige en veilige route te hebben", zegt ze. "Het is een vooruitgang", reageert een van de gebruikers op de route. "Vooral dat we nu makkelijker kunnen oversteken." Een ander vindt het netter geworden. "Tegels liggen nou ook goed, vroeger struikelde je nog wel eens over scheve tegels." De aanpassingen zijn niet alleen voor mensen met dementie prettig, zegt Herms van het Alzheimer CafÃ©. "Ik hoor ook van andere mensen dat het toch wel heel fijn is. Dat het ook veel makkelijk loopt met boodschappen in hun rollator. Dus ik denk toch wel dat het een groot verbeterpunt is." De looproute in Dronten is een proef, zegt wethouder Hillebregt. Zij weet nog niet of er in Dronten meer van die routes komen. Eerder werd in Enschede een dementievriendelijk zebrapad aangelegd. Het pad wordt met kleurrijke symbolen aangegeven en ligt verhoogd, op hetzelfde niveau als de stoep. Het is ook breder dan normaal zodat mensen met een rolstoel of met een rollator veilig kunnen oversteken. Het verhoogde zebrapad dient ook als verkeersdrempel voor auto's.||https://nos.nl/artikel/2442828-dementievriendelijke-straat-in-dronten-rustig-herkenbaar-en-veilig
2022-09-01||Geen comeback voor Sarah Palin: Alaska kiest eerste inheems Congreslid|| Het is oud-vicepresidentskandidaat Sarah Palin niet gelukt om een comeback te maken in de Amerikaanse politiek. De Republikein moest het in een ingelaste verkiezing in de staat Alaska afleggen tegen de Democraat Mary Peltola. Zij is de eerste inheemse politicus die voor de staat zitting neemt in het Congres. Palin werd in 2008 uit het niets een beroemdheid toen John McCain haar als running mate koos in zijn verkiezingsstrijd tegen Barack Obama. Ze verloren, maar haar rechts-populistische stijl werd een belangrijke stroming binnen de Republikeinse Partij. Ze wordt daarmee algemeen gezien als de opmaat naar het succes van Donald Trump acht jaar later. Zelf stopte Palin in 2009 voortijdig als gouverneur van haar staat Alaska. Ze bleef als tv-persoonlijkheid, reality-ster en opiniemaker actief, vooral in rechtse media als Fox News. Eerder dit jaar kondigde ze aan een politieke comeback te willen maken bij ingelaste verkiezingen. Die moesten bepalen wie de laatste maanden uitdient van het in maart overleden Congreslid Don Young. Palin kreeg bij haar poging de steun van Donald Trump, de man voor wie zij in 2016 al vroeg haar voorkeur uitspraak. De steunbetuiging werd als een belangrijke gunst gezien, omdat veel van de Republikeinse kandidaten waar de oud-president achter staat hun verkiezingen dit jaar wisten te winnen. De steun mocht niet baten. Omdat in Alaska de vier kandidaten met de meeste stemmen uit een eerste ronde het tegen elkaar opnemen, moest Palin het in de eindstrijd naast een Democraat opnemen tegen twee partijgenoten. Ze versloeg daarbij beide andere Republikeinen, maar Peltola had de voorkeur van de meeste kiezers. Peltola, die gisteren 49 werd, is als Joepik de eerste inheemse kandidaat die in het Congres is gekozen voor Alaska, de Amerikaanse staat met de grootste inheemse minderheid (20 procent). Ze pleitte in haar campagne voor een betere bescherming van het milieu en sprak zich uit voor het recht op abortus, een thema dat centraal is komen te staan in de Amerikaanse politiek door een uitspraak van het Hooggerechtshof deze zomer. Zo slaagde ze erin de eerste Democraat sinds 1972 te worden die voor de staat zitting neemt in het Huis van Afgevaardigden. Het resultaat is een opsteker voor haar partij, die zich vanwege inflatie, hoge brandstofprijzen en tegenvallende waarderingscijfers voor president Biden schrap al zette voor een nederlaag bij de tussentijdse verkiezingen in november. Die verkiezingen betekenen overigens voor Palin een herkansing tegen Peltola: ze zullen het samen ook dan weer tegen elkaar opnemen, voor een volledig termijn in het Congres van twee jaar.||https://nos.nl/artikel/2442821-geen-comeback-voor-sarah-palin-alaska-kiest-eerste-inheems-congreslid
2022-09-01||Zondagse mis sneuvelt in Limburg door personeelstekort|| Een tekort aan priesters leidt er toe dat de vaste zondagsmis in Limburg sneuvelt. Het bisdom Roermond heeft bekendgemaakt dat kerken niet langer elke zondag een mis hoeven te vieren. Tot nu toe was de regel dat elke kerk, ieder weekend ten minste Ã©Ã©n zondagse mis moest houden. Maar het priestertekort is inmiddels zo groot geworden dat sommige parochies dit niet geregeld krijgen. Ook zijn er soms te weinig gelovigen om een mis voor te houden. In die gevallen vindt het bisdom het "vergeeflijk" dat een parochie soms een mis overslaat, meldt 1Limburg. Wat ook meespeelt zijn de hoge energiekosten. Het verwarmen van vaak kille, grote kerken loopt behoorlijk in de papieren. "Je moet je afvragen of je voor kleine groepjes bezoekers de hele kerk warm moet stoken", zegt deken Ed Smeets van het bisdom in het NOS Radio 1 Journaal. Het bisdom vindt dat parochies wel een zorgvuldige afweging moeten maken als ze in een bepaalde kerk bijvoorbeeld om de week een mis vieren, en dat dit in overleg met het bisdom moet gebeuren. Smeets wijst erop dat er nu al allerlei samenwerkingen zijn van kerken en parochies en dat die samen wel een "volwaardige eucharistieviering" kunnen aanbieden, ook al is dat dan misschien niet in de "eigen" kerk. "Natuurlijk moet je voorzichtig zijn met het weghalen van een kerk uit een kerkdorp. Maar het is wel de realiteit dat het niet meer in elke kerk lukt om een dienst aan te bieden", aldus Smeets. Bisdom Roermond is een van de zeven rooms-katholieke bisdommen in de Nederlandse kerkprovincies. Het priestertekort speelt ook in de zes andere bisdommen en noopt soms het uitwisselen van priesters, samenwerken van kerken of de inzet van pastoraal werkers om voor te gaan in vieringen. In de regel is er wel elke zondag een mis.||https://nos.nl/artikel/2442820-zondagse-mis-sneuvelt-in-limburg-door-personeelstekort
2022-09-01||Discussie over megawinsten bij exploitanten zon- en windenergie|| Nog niet zolang geleden hadden de eigenaren van windturbines en velden vol met zonnepanelen grote hoeveelheden overheidssubsidie nodig om de productie van duurzame elektriciteit rendabel te krijgen. Nu klotst het geld uit de zonneweilanden en windmolenparken. De recordprijzen worden veroorzaakt door de hoge gasprijzen waar ook duurzame energieproducenten van profiteren. Twee jaar geleden stond de elektriciteitsprijs op 32 euro per megawattuur, nu is dat 660 euro en het is al even 800 euro geweest. "Het zorgt voor winstmarges waar niemand ooit rekening mee heeft gehouden en die tot hoge kosten voor huishoudens en bedrijven leiden", zegt John Kerkhoven, directeur van Kalavasta, een bureau dat veel onderzoek doet naar de energietransitie voor bedrijven en overheden. Hij is de aanjager voor het beperken van de winstmarge voor producenten op de dagmarkt voor elektriciteit, die niet te maken hebben met hoge inkoopprijzen voor gas of kolen. "Er wordt onbedoeld extreme winst gemaakt vanwege een ontwerpfout in de elektriciteitsmarkt. Het gaat om bedrijven die vaak met behulp van subsidie uit belastinggeld konden starten en dus een beperkt risico lopen. Een maximale prijs van 100 euro per megawattuur op de dagmarkt is nog steeds het dubbele van het langjarig gemiddelde." Zo'n beperking kan de elektriciteitsprijs voor huishoudens en bedrijven op termijn met 25 procent omlaag brengen, heeft Kalavasta berekend. De Nederlandse Vereniging van Duurzame Energiebedrijven (NVDE) heeft het idee in de groep gegooid, maar is niet razend enthousiast. "Wij snappen de aanleiding en maken ons ook bezorgd over de hoge energieprijzen, maar veel van onze leden hebben langdurige contracten afgesloten tegen veel lagere prijzen die de energieprijs juist nog enigszins dempen," zegt voorzitter Olof van der Gaag. "De schaarste los je niet op door prijzen kunstmatig laag te houden. Negatieve effecten moet je oplossen met belastingen en inkomenssteun zoals het kabinet nu heeft aangekondigd. Door te rommelen in de energiemarkt loop je het risico de problemen te verergeren in plaats van te verkleinen." De NVDE voelt er dus niets voor om bestaande projecten een winstbeperking op te leggen. Bij nieuwe projecten valt er met de vereniging wel te praten over het Britse systeem waarbij bedrijven subsidie krijgen bij een lage elektriciteitsprijs en geld teruggeven bij een hoge elektriciteitsprijs.||https://nos.nl/artikel/2442817-discussie-over-megawinsten-bij-exploitanten-zon-en-windenergie
2022-09-01||Omstreden Andrew TateÂ 'vaderfiguur' voorÂ sommige tieners|| "Vrouwen zijn eigendom van de man" en "als je jezelf in een positie brengt om verkracht te worden, is dat deels je eigen verantwoordelijkheid". Door dit soort vrouwonvriendelijke uitspraken werd Andrew Tate, een Amerikaans-Britse influencer en ex-kickbokser deze maand wereldnieuws. Facebook, Instagram, TikTok en YouTube deden zijn accounts in de ban. Maar vooral onder jonge mannen en jongens werd en blijft hij ontzettend populair. Ook in Nederland. Wat spreekt sommige tieners zo aan? NOS Stories ontving na een nieuwsvideo over Tate tientallen berichten van jongeren die wilden vertellen waarom Andrew Tate hen zo inspireert. In een online vragenlijst, waar meer dan 4000 jongeren op reageerden, deelden nog eens ongeveer 1000 jongens die het (gedeeltelijk tot helemaal) eens zijn met Tate hun mening. NOS Stories sprak met (ex-)fans van Andrew Tate over zijn aantrekkingskracht en over de omstreden uitspraken: "Mannen van nu zijn zwak geworden".  Daaruit blijkt dat zij hem vooral inspirerend vinden als het gaat om geld en motivatie. Tate is de oprichter van Hustler's University (HU), een online platform waar je voor 50 dollar per maand cursussen kan volgen om succesvol en rijk te worden. In de video's spreekt hij jongeren op een motiverende manier toe. De boodschap die overal onder lijkt te liggen: "je hebt zelf in de hand of je gelukkig en succesvol bent, als je maar heel hard werkt en je opstelt als een echte man." Of, in de taal van Tate: een 'Top G'. "Jongeren van over de hele wereld hebben een vaderfiguur nodig, zoals Tate. Hij heeft me geÃ¯nspireerd om meer aan mezelf en aan m'n eigen kennis te werken", zegt Alexander (niet z'n echte naam) tegen NOS Stories. "Het succes dat hij heeft, dat wil ik ook heel graag." Hoewel bijna alle content die te vinden is op het online platform vooral gaat over geld en succes, speelt het platform toch een grote rol in de verspreiding van de omstreden uitspraken. Tot een paar weken terug kon je als lid van de HU snel geld verdienen door anderen over te halen ook lid te worden. Een Britse journalist ontdekte ook dat in een handleiding van HU stond dat leden niet alleen anderen moesten overhalen voor die cursus, maar ook zo veel mogelijk TikTokvideo's van Tate moesten delen. En dan het liefst de extreemste, omdat daar de meeste views en reacties op komen. En dat waren dus vooral de uitspraken over vrouwen. Van de 1066 jongeren die in de vragenlijst van Stories aangaven het (deels) met Andrew Tate eens te zijn is de helft het ook eens met de uitspraak van Tate dat vrouwen luier zijn dan mannen. Bijna 30 procent daarvan, zo'n 300 jongeren, vindt dat "als je jezelf in een positie brengt om verkracht te worden, dat ook deels je eigen verantwoordelijkheid is." En 15 procent vindt "dat je een vrouw mag slaan als zij je beschuldigt van vreemdgaan". "Alle mannen zijn heel zwak geworden. Een man zou hard en sterk moeten zijn en moeten zorgen voor zijn gezin", zegt Alexander. Hij is een van de jongens die het, naast de uitspraken over geld, ook met bijna alle vrouwonvriendelijke uitspraken eens is. Dit beeld van mannelijkheid herkent Angad Pabarni. Hij is jongerenwerker, geeft op verschillende scholen trainingen over emancipatie en hoort de naam 'Andrew Tate' ongeveer in elke les terug. "Hij heeft veel invloed op de lessen van docenten." "Ik denk dat Tate inspeelt op de norm voor mannen die door de maatschappij wordt geschetst", zegt Pabarni. "Tate doet aan vechtsport, laat rijkdom en succes zien. Je bent meer man als je meer geld op je rekening hebt staan, claimt Tate." Volgens Parbani speelt ook mee dat Tate verwijst naar zijn eigen achtergrond. "Hij zegt: ik heb ook armoede gekend, ik ben ook in elkaar geslagen, maar wij mannen moeten doorgaan." Volgens Pabarni draagt, naast Tate, iedereen in de maatschappij bij aan het beeld dat we hebben van mannelijkheid. Hij geeft een voorbeeld: "Hoe gaan we ermee om als een jongetje valt en huilt? Dan zeggen we: 'je bent toch een grote jongen. je gaat toch niet huilen?' Als een meisje valt, zeggen we: 'gaat het?'" "Mannen lopen net als vrouwen in een genderkeurslijf", zegt genderexpert Katrien van der Heyden. "Maar vrouwen hebben al drie emancipaties gehad en werken al langere tijd aan hun bevrijding. Mannen hebben dat (nog) niet, ze trekken veel minder de stereotypen over mannelijkheid in twijfel en sommigen vinden dat vrouwen veel te veel zijn doorgedreven in feminisme. Die visie past in een groter verhaal waarin het patriarchaat de hoeksteen van de samenleving is."||https://nos.nl/artikel/2442815-omstreden-andrew-tate-vaderfiguur-voor-sommige-tieners
2022-09-01||Wekdienst 1/9: Verhagen verhoord door aardgasenquÃªtecommissie â¢ Deadline-day voor voetbaltransfers|| Goedemorgen! Vandaag verschijnt oud-vicepremier en minister van Economische Zaken Maxime Verhagen voor de parlementaire commissie die onderzoek doet naar de aardgaswinning in Groningen en voor de transfermarkt sluit kunnen voetbalclubs uit onder meer Engeland, Spanje, ItaliÃ«, Duitsland en Frankrijk vandaag nog spelers aantrekken. De zon gaat flink schijnen, al zullen er soms ook enkele stapelwolken aan de hemel te zien zijn. Bij een veelal matige oostelijke wind, 3 of 4 Bft, wordt het 22 graden op de Wadden tot 26 in het zuidoosten. Ga je de weg op? Hier vind je het overzicht van de files en werkzaamheden. En bekijk hier de dienstregeling voor het spoor. China heeft zich schuldig gemaakt aan "ernstige mensenrechtenschendingen" tegen de Oeigoeren. Dat concluderen de Verenigde Naties in een langverwacht rapport over de heropvoedingskampen in de provincie Xinjiang. VN-onderzoekers zeggen dat de beschuldigingen van marteling van de moslimminderheid geloofwaardig zijn. Volgens de rapporteurs worden Oeigoeren en andere andere islamitische gemeenschappen in het land willekeurig opgesloten en is er sprake systematische marteling en mishandeling, waaronder seksueel geweld. Bovendien zijn er sterke aanwijzingen dat Oeigoeren worden onderworpen aan discriminatie op medisch gebied, bijvoorbeeld door gedwongen geboortebeperking. De conclusies staan in een lijvig VN-rapport van afzwaaiend mensenrechtenchef Michelle Bachelet. Er werd drie jaar aan het document gewerkt en de publicatie kwam op Bachelets laatste dag als Hoge Commissaris voor de Mensenrechten van de VN. In mei kreeg zij nog kritiek te verduren na een werkbezoek aan China. Critici vonden dat ze niet uitgesproken genoeg was over misstanden aldaar. Bij Kensington Palace in Londen zijn Britten gisteren samengekomen om stil te staan bij de dood van prinses Diana, precies 25 jaar geleden. Voor het hek van haar voormalige woning werden foto's van de prinses opgehangen en bloemen neergelegd. Fijne dag!||https://nos.nl/artikel/2442811-wekdienst-1-9-verhagen-verhoord-door-aardgasenquetecommissie-deadline-day-voor-voetbaltransfers
2022-09-01||VN spreekt van 'ernstige mensenrechtenschendingen' tegen Oeigoeren in China|| China heeft zich schuldig gemaakt aan "ernstige mensenrechtenschendingen" tegen de Oeigoeren. Dat concluderen de Verenigde Naties in een langverwacht rapport over de heropvoedingskampen in de provincie Xinjiang. VN-onderzoekers zeggen dat de beschuldigingen van marteling van de moslimminderheid geloofwaardig zijn. Volgens de rapporteurs worden Oeigoeren en andere andere islamitische gemeenschappen in het land "willekeurig opgesloten" en is er sprake van systematische marteling en mishandeling, waaronder seksueel geweld. Bovendien zijn er sterke aanwijzingen dat Oeigoeren worden onderworpen aan discriminatie op medisch gebied, bijvoorbeeld door gedwongen geboortebeperking. De conclusies staan in een lijvig VN-rapport van afzwaaiend mensenrechtenchef Michelle Bachelet. Er werd drie jaar aan het document gewerkt en de publicatie kwam op Bachelets laatste dag als Hoge Commissaris voor de Mensenrechten van de VN. In mei kreeg zij nog kritiek te verduren na een werkbezoek aan China. Critici vonden dat ze niet uitgesproken genoeg was over misstanden aldaar. Het nu verschenen VN-rapport zet de mensenrechtenschendingen weliswaar niet neer als genocide, iets dat verschillende parlementen vanwege gedwongen abortussen en sterilisaties wel deden. De publicatie van het rapport werd meermaals uitgesteld, mede doordat Bachelet haar bevindingen van een zesdaagse reis door Xinjiang en andere delen van China erin wilde verwerken. Voor het onderzoek werden ook Oeigoeren ondervraagd die eerder opgesloten hadden gezeten. De rapporteurs roepen Peking op alle onrechtmatig gedetineerden Oeigoeren zo snel mogelijk vrij te laten en nabestaanden van vermiste Oeigoeren duidelijkheid te geven. In de afgelopen periode heeft China op alle mogelijke manieren geprobeerd het rapport tegen te houden, stellen westerse diplomaten. Volgens China was er sprake van een "schijnvertoning" van de Verenigde Staten en het Westen. In een reactie bestrijdt Peking de uitkomsten van het rapport. "Het zogenaamde 'onderzoek' gaat in tegen het mandaat van de Mensenrechtencommissaris en is gebaseerd op desinformatie en leugens van anti-Chinakrachten, bedoeld om het imago van China moedwillig te besmeuren." Internationale media en mensenrechtengroepen publiceerden al herhaaldelijk over de behandeling van de Oeigoeren. Meer dan een miljoen moslims worden naar schatting vastgehouden in Xinjiang, in het noorden van China. China heeft die aantijgingen overigens altijd weersproken. Volgens het land zijn de kampen een wapen in de strijd tegen terrorisme.||https://nos.nl/artikel/2442809-vn-spreekt-van-ernstige-mensenrechtenschendingen-tegen-oeigoeren-in-china
2022-09-01||Rechtbank: Halsema had klimaatdemonstranten niet in bussen mogen zetten|| De Amsterdamse burgemeester Femke Halsema had ongeveer 150 demonstranten van klimaatactiegroep Extinction Rebellion in 2020 niet in bussen naar een ander deel van Amsterdam mogen afvoeren. De burgemeester gaf daar in september van dat jaar opdracht toe, toen de demonstranten op de Zuidas protesteerden tegen het klimaatbeleid. Ondanks meerdere waarschuwingen weigerden zo'n 150 van hen te vertrekken. Daarop gaf Halsema de politie opdracht tot 'bestuurlijke verplaatsingen'. De demonstranten werden in bussen gezet en daar enige tijd in vastgehouden. Pas toen de bussen in Amsterdam-Noord aankwamen, mochten de demonstranten de bus verlaten. EÃ©n van de demonstranten zat uiteindelijk anderhalf uur in een bus. De rechtbank oordeelde dat er sprake was van 'vrijheidsontneming', op basis van het Europees Verdrag van de Rechten van de Mens. Dat het maar om een korte periode ging - zoals de gemeente had aangevoerd - maakt volgens de rechtbank niet uit. "Wat de rechtbank doorslaggevend acht is de feitelijke opsluiting", staat in het vonnis. Onder de noemer 'September Rebellie' organiseerde Extinction Rebellion tussen tussen 17 en 22 september 2020 een reeks acties in Amsterdam. Volgens de gemeente was duidelijk dat de actie op 18 september in de omgeving van de Zuidas zou zijn, maar was niet precies duidelijk waar deze zou plaatsvinden. De gemeente voerde aan dat er daarom vooraf geen toegespitste maatregelen genomen konden worden. Toen een aantal demonstranten zich op een kruispunt aan het asfalt had vastgelijmd en zich aan elkaar en aan lantaarnpalen had vastgemaakt, gaf de gemeente een noodbevel uit, uit angst voor verkeersproblemen. Dat Halsema de demonstratie middels het noodbevel beÃ«indigde was terecht, oordeelde rechtbank. Maar volgens de rechters ging het te ver om de demonstranten in bussen te zetten. Aan Het Parool laat actiegroep Extinction Rebellion weten blij te zijn met de uitspraak, burgemeester Halsema wilde niet reageren.||https://nos.nl/artikel/2442808-rechtbank-halsema-had-klimaatdemonstranten-niet-in-bussen-mogen-zetten
2022-09-01||Natuurbrand in de Peel lijkt onder controle, nablussen duurt nog dagen|| Het nablussen van van een grote brand in het natuurgebied De Peel in Limburg zal nog dagen duren. Dat meldt de veiligheidsregio. Tot nu toe is er zo'n 40 hectare van het natuurgebied verbrand. Het lukte de brandweer vanavond om de brand te omsingelen. Volgens de veiligheidsregio lijkt de brand daarmee onder controle. Wel blijft de brandweer vannacht doorgaan met nablussen. Ze worden daarbij ondersteund door loonwerkers met watertanks. Twee legerhelikopters, die vandaag mee hebben geholpen bij het bestrijden van de brand, zijn teruggekeerd omdat het te donker is, meldt Omroep Brabant. De veiligheidsregio waarschuwt voor rook- en stankoverlast, die blijft tot de brand gedoofd is. Door het nablussen kan volgens de veiligheidsregio ook meer rook ontstaan. "Door de dalende temperatuur in de nacht en ochtend kan de rook laag boven de grond blijven hangen", aldus de veiligheidsregio. "Blijf dus weg uit het gebied." Wie last heeft van de rook wordt geadviseerd om binnen te blijven en ramen en deuren te sluiten. De brandweer meet geen verhoogde concentraties gevaarlijke stoffen in de lucht. De veiligheidsregio laat weten dat ze de komende tijd in de omgeving metingen blijven doen. Ook geldt er nog steeds een noodverordening. Die werd door de gemeente Horst aan de Maas vanmiddag ingesteld om te voorkomen dat ramptoeristen naar het gebied komen. "Hierin staat dat het verboden is om het gebied te betreden waar de hulpdiensten aanwezig zijn om de brand te bestrijden", aldus de veiligheidsregio. Beelden van de brand: De brand in het natuurgebied werd dinsdagochtend rond 06.30 uur ontdekt. In de uren daarna breidde het vuur zich steeds meer uit. Rond 11.30 uur stond 20 hectare in brand. Een paar uur later, om 14.00 uur, ging het om 34 hectare. Twee jaar geleden brak een paar kilometer verderop in de Deurnese Peel de grootste natuurbrand van de laatste decennia in Nederland uit. 800 hectare natuur ging in vlammen op.||https://nos.nl/artikel/2442805-natuurbrand-in-de-peel-lijkt-onder-controle-nablussen-duurt-nog-dagen
2022-09-01||SCP: politiek moet voorkomen dat burgers afhaken|| "Houd kritische burgers aangehaakt". Die oproep doet het Sociaal en Cultureel Planbureau (SCP) aan de politiek. Volgens het SCP wordt het een uitdagend jaar voor politici: de overheid moet laten zien dat ze luistert en betrouwbaar is. Verder moeten politici hun keuzes uitleggen. De onderzoekers zeggen na nieuw onderzoek dat het vertrouwen in de politiek laag blijft. Niet meer dan 50 procent van de Nederlanders heeft voldoende vertrouwen in de regering en 51 procent in de Tweede Kamer. Waar het vertrouwen bij de start van een nieuw kabinet meestal opveert, is dat nu niet het geval. Veel mensen zetten vraagtekens bij het vermogen van politici om de grote problemen van het moment aan te pakken. "Er zijn eerder momenten geweest dat het vertrouwen zo laag is geweest", zegt onderzoeker bij het SCP Josje den Ridder. "Aan het eind van de economische crisis en bij het begin van de vluchtelingencrisis. Maar nu hebben we geen stijging in het vertrouwen gezien met het begin van het kabinet en er zijn ook geen redenen om te verwachten dat het vertrouwen op korte termijn stijgt." De onderzoekers noemen het een uitdaging voor de politiek om concrete resultaten te boeken op de "complexe maatschappelijke uitdagingen", zoals de woningmarkt, de opvang en integratie van asielzoekers, de stikstofcrisis en de hoge kosten van levensonderhoud. 49 procent van de ondervraagden vindt dat het in Nederland de verkeerde kant opgaat, volgens 19 procent gaat het juist wel goed en de rest neemt een middenpositie in of geeft geen antwoord. "Daar is ook de politiek een grote reden om somber te zijn, maar ook andere zaken zoals de woningmarkt, het asielbeleid, het klimaat en de stijgende prijzen", zegt Den Ridder Mensen geven hun eigen leven wel nog steeds een hoger cijfer dan de samenleving of de politiek, weet Den Ridder. "Tegelijkertijd zijn er wel grote verschillen over wat voor cijfer ze hun leven geven. Over de stijgende prijzen maken heel veel mensen zich zorgen, maar niet iedereen heeft daar meteen aan het einde van de maand last van." Tegelijk is zo'n 70 procent van de Nederlanders tevreden met het functioneren van de democratie. Ze waarderen vooral de vrije verkiezingen en de vrijheid van meningsuiting. Wel zien de meeste mensen ruimte voor verbetering. Zo zeggen velen dat de politiek meer moet luisteren en eerlijker moet zijn. Een veelgehoorde klacht is dat er te veel partijen zijn en dat de versplintering de samenwerking en doelmatigheid vermindert. Het SCP noemt een laag vertrouwen in de politiek niet per definitie een probleem, omdat in een democratie burgers de politiek nu eenmaal kritisch moeten volgen. Maar volgens de onderzoekers wordt het problematischer als mensen afhaken of zich actief gaan verzetten, bijvoorbeeld omdat hun wantrouwen structureel is of omdat ze er niet meer in geloven dat de politiek bij machte is om problemen op te lossen. Gevraagd naar de belangrijkste maatschappelijke problemen, noemen mensen naast de politiek ook de zorg en corona, al zijn die laatste twee minder dominant dan bij eerdere onderzoeken. "Er zijn mensen met een diep wantrouwen in de politiek, dat is een groep die heel moeilijk te bereiken is", zegt Den Ridder. "Dat de meeste mensen kritisch zijn is misschien ook niet zo gek. Burgers die de politiek kritisch volgen moeten dat ook blijven doen. De politiek moet dat vertrouwen ook niet proberen op te krikken. Vertrouwen is een bijproduct, een signaal dat je de goede dingen doet en dat op een goede manier doet." Daarom moet de overheid proberen om betrouwbaar te zijn, door bijvoorbeeld duidelijk te maken welke belangen op het spel staan, zegt de SCP-onderzoeker. "En dat die belangen soms ook van elkaar verschillen. De overheid moet daarin keuzes maken en die keuzes ook verantwoorden. En dan resultaten boeken. Als de overheid zich dan betrouwbaar opstelt, hoop je dat het vertrouwen op termijn vanzelf weer naar boven gaat."||https://nos.nl/artikel/2442804-scp-politiek-moet-voorkomen-dat-burgers-afhaken
